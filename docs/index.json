[{"content":"همهٔ ما با خودمون حرف می‌زنیم. بعضی‌هامون بیشتر و بعضی‌هامون کمتر. گاهی حین این حرف زدن‌ها، چیزهای جالبی به ذهنمون می‌رسه؛ چیزهایی که احتمالا حاصل دانشیه که در طول عمرمون کسب کردیم.\nعلاقهٔ من به روان‌شناسی، و یاد گرفتن در خصوص سوگیری‌های ذهنی، باعث شده توی این موارد گاهی کتاب بخونم یا دوره ببینم. دانشِ چندانی ندارم، ولی بعضی وقت‌ها اون چیزهای جالبی که گفتم، به ذهن منم خطور می‌کنه؛ حداقل از نظر خودم جالبه.\nاینجا می‌نویسم و این نوشته رو سردر وبلاگ سنجاق می‌کنم، تا همیشه اون بالا بمونه. هر چیز جدیدی که «تراوید،» اینجا اضافه‌ش می‌کنم.\nقبل از هر چیز لازمه بگم که من انسانِ کُندذهنی هستم، به این معنی که برای درک مفاهیمی که برای خیلی از آدم‌ها ساده‌ست گاهی دقایقی طولانی به افق خیره می‌شم. اما با علم‌اندوزی در خصوص نحوهٔ کارکرد مغز، تلاش می‌کنم که آروم‌آروم به سمت خردمندی قدم بردارم. حالا تا هرجای این مسیر تونستم برم خوبه، چون تلاشم رو کردم؛ و همین اهمیت داره.\nعمومی ‏ما برای کُنش‌هامون دلیل نداریم، بلکه دلیل می‌تراشیم.\nبا حجم رو به افزایش اطلاعات موجود و در دسترس، مغز انسان توان آنالیز غیرمغرضانه رو از دست داده. به همین خاطر، همه تحتِ تاثیرِ جریاناتِ هدایت‌شده (حتی توسط خودمون) هستیم.\nهوش مصنوعی و بیگ‌دیتا از معدود روزنه‌های امید برای سیاست‌گذاری‌های کلان در آینده‌ست. البته اگه بتونیم به درستی و در جهت سعادتِ زندگی ازش بهره‌برداری کنیم.\nواقعیتِ آنچه در جهان رخ می‌ده، با خوانش ما از واقعیت متفاوته. فهمِ این واقعیت‌ها، فارغ از درک معوج ما، توان ساخت ابزار برای مهار پتانسیل‌های دنیا رو می‌ده. اگه این نیروها در جهت سعادت بشر و به تبع اون طبیعت مورد استفاده قرار بگیرند، ارزشمند خواهند بود.\nاما اگه به واسطهٔ تعصب، واقعیت‌های مغایر با باورهامون رو نپذیریم، این پتانسیل رو از دست خواهیم داد.\nاحساساتِ ما، سایهٔ سنگینی روی افکار، گفتار، و کردار ما داره. به همین خاطر ما در حقیقت با احساساتمون (یا بخش سریع‌تر مغز) تصمیم می‌گیریم، بحث می‌کنیم، و کارها رو انجام می‌دیم.\nنقش تفکر منطقی (که دنیل کانمن به عنوان Slow Thinking ازش یاد می‌کنه)، در جهت‌دهی این احساسات (Fast Thinking) مؤثره. در حقیقت با منطق می‌تونیم شروع به تنظیم دقیق‌تر احساساتمون کنیم.\nانسان یه دفعه آدمِ موجه و منطقی‌ای نمی‌شه، بلکه با برنامه و شناخت نسبت به سوگیری‌های ذهن، آروم‌آروم تبدیل به کسی می‌شه که حس خوبی نسبت به چیزهای درست‌تر و واقعی‌تر پیدا می‌کنه، و در نتیجه آدم منصف و منطقی‌تری می‌شه.\nاولین قدم برای رسیدن به ذهنِ نقّاد و تفکر انتقادی، یادگیری مغالطه‌هاست برای پرهیز از افتادن به دامشون. قدم بعدی، توانایی نقد کردن منصفانهٔ خودمونه. البته، با توجه به مشکلِ سوگیری‌های ذهنی فکر نمی‌کنم این بی‌طرفی هیچ‌وقت به کمال برسه، اما هرچقدر این توانایی رو افزایش بدیم، می‌تونیم بگیم که از «تفکر انتقادی» قدرتمندتری برخورداریم. پس بنویسید و خودتون نقدش کنید.\nدروغ ، تلاش برای ایجاد روایتی غیرحقیقی در ذهن مخاطب‌ـه؛ حتی اگه از نظر منطقی روایتْ صحیح باشه، مهم نیتِ اون تلاش برای روایتیه که توی ذهن طرفِ مقابل شکل می‌گیره.\nبا یه مقایسهٔ نه‌چندان دقیق، ولی ملموس میشه گفت مغز ما شبیه به یک برنامهٔ در حال اجرا و قابل ارتقاء به‌صورت زنده‌ست، که حالت اشکال‌زدایی (دیباگینگ) اون روشنه. خروجیِ حالتِ اشکال‌زدایی، امکان تغییر و ارتقاء هم‌زمان رو، برای کُنش‌های آینده، مهیا می‌کنه. خودآگاهیِ ما، همون خروجیِ حالت اشکال‌زداییه.\nدانش، هوش، و خِرَد واژگانی هم‌معنی نیستند. انباشتِ اطلاعات مساوی دانش و دانش‌اندوزیه، و این مسأله الزاما مترادف با هوش، و خِرَد نیست. اگرچه در فرهنگ لغات، این کلمات هم‌معنی در نظر گرفته شده‌اند، اما تفاوت‌های بنیادی بینشون وجود داره.\nمذهب وقتی دستهایت را رو به آسمان برای گرفتن حاجت دراز کردی از خدایت بپرس چرا خواستهٔ تو به نان آن کودک گرسنه‌ای که تا دقایقی دیگر از فرط فقر می‌میرد ارجحیت دارد؟\nما رها شده‌ایم. خودمان باید به داد انسان و‌ انسانیت برسیم.\nدین، پایان تلاش برای فهمیدن و آغازی برای ماست‌مالی کردنه. در طرف مقابل، علم پایانی برای ماست‌مالی کردن و آغازی برای فهمیدنه. در علم، نتایج راستی‌آزمایی‌هاست که مهمه؛ در دین، اثبات حقانیت، حتی اگه به زور خم کردن واقعیت باشه.\nخدایی که بدون مغالطه، برای یک انسانْ با بهرهٔ هوشی بسیار پایین، اثبات نشه، نمی‌تونه منصف باشه و همزمان وعدهٔ بهشت و جهنم به باورمندان یا ناباوران بده. به همین خاطر، خدای ادیان ابراهیمی، نمی‌تونه وجود داشته باشه، چرا که صفات خودش رو نقض می‌کنه.\nسیاست ‏آینده ازآن کشورهایی‌ست که بخش قابل توجهی از بودجه را خرج کشف واقعیت‌های دنیا (علم) می‌کنند. تخصیص بودجه‌های کلان برای القاء «واقعیت‌های» مورد تایید حاکمیت به زورِ تحریف و عوام‌فریبی با ماشین تبلیغات، نشانهٔ زوال آن حکومت و شاید جامعه‌اش است.\nنگاهی به لایحهٔ بودجه روشن‌کننده‌ست.\nحکومت‌های مردم‌سالارِ مُدرن، به نظام‌هایی گفته میشه که بازتاب خواست اکثریت مردم، با توجه به موازین حقوق بشر، در قوانینش تجلی پیدا می‌کنه.\nاقتدار این نظام‌ها، از مشروعیتی میاد که اکثریت مردم با مشارکت در امور سیاسی بهشون می‌دن.\nدر رژیم‌های استبدادی، قدرتْ مشروعیتش رو از مردم نمی‌گیره، و اعمال قوانین به زور دستگاه‌های اجرایی بدون توجه به خواست مردم و/یا رعایت قواعد حقوق بشر صورت می‌گیره.\n‎ به‌نظر می‌رسه سیاست‌مدارانی که به فکر سیاست‌گذاری به نفع جامعه نیستند، بلکه تنها منفعت شخصی یا گروهی رو مد نظر دارند، روی بی‌سوادیِ سیاسی مردم حساب ویژه‌ای باز می‌کنند. در عصر ارتباطاتْ سانسور، به خدمت گرفتنِ مزدوران و استفاده از افرادی که ضریب هوشیِ پایینی دارند، بازوهای اصلی این افراد و جریان‌ها هستند.\nاستفاده از افرادی که بهرهٔ هوشی کمتری دارند، روشی ناجوانمردانه‌ست، چرا که این سیاست‌مدارانْ حقوق این افراد رو هم زایل می‌کنند ولی این واقعیتِ تلخ رو نمیشه کتمان کرد که بیشتر از ۱۶٪ جمعیت بهرهٔ هوشی کمتر از ۸۵ دارند و هدف‌های بالقوه‌ای برای سوءاستفاده‌گرانِ سیاست‌مدارند.\nدر طرفِ مقابل، سیاست‌مدارانِ قابل اعتماد که به صلاح جامعه قدم برمی‌دارند، به شفافیت اهمیت می‌دهند و معمولا روی آموزش مردم در حوزهٔ سیاست تأکید می‌کنند.\n","permalink":"https://for-liberty.github.io/post/shower-thoughts/","summary":"همهٔ ما با خودمون حرف می‌زنیم. بعضی‌هامون بیشتر و بعضی‌هامون کمتر. گاهی حین این حرف زدن‌ها، چیزهای جالبی به ذهنمون می‌رسه؛ چیزهایی که احتمالا حاصل دانشیه که در طول عمرمون کسب کردیم.\nعلاقهٔ من به روان‌شناسی، و یاد گرفتن در خصوص سوگیری‌های ذهنی، باعث شده توی این موارد گاهی کتاب بخونم یا دوره ببینم. دانشِ چندانی ندارم، ولی بعضی وقت‌ها اون چیزهای جالبی که گفتم، به ذهن منم خطور می‌کنه؛ حداقل از نظر خودم جالبه.","title":"تراوشات ذهنی | سنجاق‌شده"},{"content":"همهٔ ما دروغ می‌گیم؛ بعضی‌هامون کمتر و بعضی‌هامون بیشتر. به نظر میاد دروغ‌گویی با یه سری ویژگی‌های خوب ذهن، مثل خلاقیت رابطهٔ مستقیم داره، ولی اینجا می‌خوایم دربارهٔ خود دروغ صحبت کنیم. قبل از هرچیز، بریم سراغ تعریف مجلسیِ دروغ.\nدروغ از نظر فرهنگ معین دروغ چیست؟\nسخن ناراست، خلاف حقیقت، کذب.\nمعمولا ما به دروغ از نقطه‌نظر منطقی نگاه می‌کنیم. مثلا:\nشخص الف: جیم رو ندیدی؟\nشخص ب: نه.\nشخص ب راست می‌گه یا دروغ؟ اگر شخص ب، جیم رو ندیده باشه پس نتیجه می‌گیریم که شخص ب دروغ نگفته.\nراست یا دروغ؟ حالا موضوع رو کمی پیچیده‌ترش می‌کنیم.\nشخص الف: جیم رو ندیدی؟\nشخص ب: تا اینجا بودم، ندیدمش.\nفرض کنیم که شخص ب نیم ساعت پیش، کمی اون‌طرف‌تر ایستاده بوده، و شخص جیم رو دیده. دروغ گفته؟ آره و نه. از نظر منطقی، چون گفته «تا اینجا بودم» و نسبت به نیم ساعت پیش جابجا شده، دروغ نگفته، ولی از نظر من شاید دروغ گفته.\nچرا؟ و چرا شاید؟\nبرای پاسخ به این چرا، باید از نحوهٔ کارکرد ذهن و زبان بگیم. ما از زبان برای بیان روایتی که در ذهنمون ساختیم استفاده می‌کنیم.\nبه عبارت ساده، اول یه روایتی در ذهنمون می‌سازیم، سپس تلاش می‌کنیم با کلمات اون رو به مخاطب منتقل کنیم، با این نیت که روایت مشابهی در ذهن طرف ایجاد کرده‌ایم.\nهرچقدر روایتی که در ذهنمون داریم با روایتی که در ذهن طرف مقابل ایجاد کردیم، هم‌خوان‌تر باشه، به‌نسبت استفادهٔ بهینه‌تر و درست‌تری از زبان کردیم.\nحالا، وقتی شخص الف سؤالش رو طرح می‌کنه، یه روایتی توی ذهن ما شکل می‌گیره. پاسخ ما، تلاش برای شکل دادن روایتیه که می‌تونه راست یا دروغ باشه (جدای از مسألهٔ منطقیش).\nفرض کنید خوانشِ ما از روایت شخص الف اینه:\nآیا تا اینجا وایساده بودی، شخص جیم رو دیدی؟\nخب اینجا، برداشتِ ما از سؤال واقعا به دقایق گذشته که ما اینجا بودیم (و نه نیم‌ساعت پیش) برمی‌گرده. در نتیجه ما راست گفتیم.\nاما فرض کنید که خوانِش ما از روایت شخص الف اینه:\nامروز شخص جیم رو ندیدی؟\nاگه بگیم نه، دروغ گفتیم. چرا؟ چون خوانشِ ما از رخدادها با پاسخ ما نمی‌خونه. پاسخ ما، تلاشی برای شکل دادنِ روایتی در ذهن طرف مقابل از طریق زبانه که صحیح نیست.\nاینجاست که دروغ، بیشتر شکل اخلاقی به خودش می‌گیره تا منطقی.\nزمانی که شما تلاش می‌کنید تا روایتی جعلی در ذهن طرف مقابل بسازید، هرچقدر هم این روایت‌ها با واقعیت‌های بیرون هم‌سو باشند، شما دروغ گفتید.\nپیِ توجیه چرایی نباشید. کسی قرار نیست قضاوتتون کنه، مگر اینکه با خودتون هم رودربایستی داشته باشید. خودتون بهتر می‌دونید که نیتتون از روایتی که گفتید چی بوده.\nبا یه مثال دیگه بحث رو تموم می‌کنم.\nاگه فلانی برای ناهارم ماکارونی فرستاده و من برای این‌که دروغ‌گو نباشم، در کنار چلو مرغم، یه قاشق ازش خورده باشم، و به طرف بگم که «ماکارونی خوردم،» احتمالا دروغ گفتم. چرا؟\nچون من تلاش می‌کنم روایتی در ذهن اون خانم یا آقا بسازم، که با واقعیت فاصله داره. چه روایتی؟ که «من ناهار ماکارونی‌های تو رو خوردم!» نه، راستش من فقط یه قاشق خوردم و چسبیدم به چلو مرغ خودم.\nحالا اینکه گفتنِ این دروغ کار درستی هست یا نه، بحث دیگه‌ایه، چون خودِ دروغ گفتن کارِ اخلاقی‌ای نیست، اما راستش رو گفتن توی این شرایط هم خیلی مجلسی و قشنگ نیست!\nراستش چی میشه؟ تلاش برای ساخت روایت صحیح در ذهن طرف:\nمن یه قاشق ماکارونی خوردم که بهت بگم ماکارونی خوردم.\n","permalink":"https://for-liberty.github.io/post/what-is-a-lie/","summary":"همهٔ ما دروغ می‌گیم؛ بعضی‌هامون کمتر و بعضی‌هامون بیشتر. به نظر میاد دروغ‌گویی با یه سری ویژگی‌های خوب ذهن، مثل خلاقیت رابطهٔ مستقیم داره، ولی اینجا می‌خوایم دربارهٔ خود دروغ صحبت کنیم. قبل از هرچیز، بریم سراغ تعریف مجلسیِ دروغ.\nدروغ از نظر فرهنگ معین دروغ چیست؟\nسخن ناراست، خلاف حقیقت، کذب.\nمعمولا ما به دروغ از نقطه‌نظر منطقی نگاه می‌کنیم. مثلا:\nشخص الف: جیم رو ندیدی؟\nشخص ب: نه.","title":"دروغ چیست؟"},{"content":"بعد از مصاحبهٔ شاهزاده با شبکهٔ من‌وتو، یه کاربر توییتری، کارزاری برای وکالت دادن به شاهزاده به‌راه انداخت. این آقا، توی اسپیسی که بعدش ایجاد کرد، گفت که «من یه جمهوری‌خواه هستم ولی شاهزاده فرد مورد اعتماد من برای گذار به حساب میاد.»\nهمزمان یه سری از کاربرهایِ مخالفِ این کارزار، هشتگ «من وکالت نمی‌دهم» رو راه انداختند و یه سری نقدها و ایرادهایی رو مطرح کردند.\nموضعِ من به عنوان کسی که به شاهزاده اعتماد داره، از همون ثانیهٔ اول وکالت دادن بود. یه سری نقد دارم به اتفاقاتی که افتاد و توی این نوشته بهشون می‌پردازم.\n۱) وکالت نمی‌دهم؟ قرار این بود که کسایی که به شاهزاده به عنوان نماینده‌شون اعتماد داشتند، شاهزاده رو به عنوان صدای خودشون انتخاب کنند.\nحالتِ پیش‌فرضْ وکالت دادن نبود که لازم باشه وکالت ندادن خودمون رو با هشتگ ابراز کنیم. برای همین هشتگ «من وکالت نمی‌دهم» به نظر من یه حرکت اضافه و صرفا تفرقه‌انداز بود که از اتفاق جمهوری اسلامی و سایبری‌ها هم بهش دامن زدند. تنها نتیجه‌ش هم درگیری‌های بی‌دلیل کف توییتر و اینستاگرام و تلاطم شدید در اتحاد بود. دقیقا همون چیزی که جمهوری اسلامی می‌خواست.\nیه مثال ساده براتون می‌زنم. یه سری کارمند هستند که می‌خوان با رئیس شرکتشون حرف بزنند. شرکت خیلی بزرگه و تعداد کارمندها بسیار زیاده. برای همین امکان صحبت کردن تک‌تک کارمندها میسر نیست. یه نفر پیدا میشه، می‌گه «نظرم نسبت به اوضاع اینه و این حرف‌ها رو می‌خوام مطرح کنم.» یه عده می‌بینند که حرف این بابا، حرف این‌ها هم هست، و از طرفی بهش اعتماد دارند. خلاصه به طرف وکالت می‌دن که بره و از جانبشون با رئیس حرف بزنه. به هر حال یه سری شرط‌هایی هم می‌ذارن.\nدستهٔ دوم هنوز نتونستند که برای خودشون نماینده پیدا کنند و امکان گفتگوی مستقیم هم وجود ندارد. برای همین به جای اینکه تصمیم بگیرند یه وکیل پیدا کنند، تا صداشون رو به گوش رئیس برسونند، با تمام قوا شروع به کوبیدن دستهٔ اول و وکیلشون می‌کنند.\nبه نظر شما، کار درست چیه؟ آیا خفه کردن صدای عده‌ای که به شاهزاده به عنوان نماینده‌شون اعتماد دارند، راه‌حل دموکراتیک و خوبیه؟ یا صرفا مشکلِ خودشون برای پیدا کردن یک صدا (چه شخص چه ائتلاف) رو فرافکنی می‌کنند؟ این شبیه به بی‌دلیل زدن زیر میز نیست؟ این تلاش برای خفه‌کردن صدای دیگران، بیشتر شبیه به رفتاری دیکتاتورمآبانه نیست؟\nحالا تازه این رو در نظر بگیرید که نمایندهٔ گروه اول گفته، بیاید تا همکاری کنیم و با هم بریم پیش رئیس و ابدا قصد ساکت کردن صدای بقیه رو نداره.\nخلاصه، «من وکالت می‌دهم» منافاتی با اتحاد نداشت، ولی هشتگ «وکالت نمی‌دهم» دقیقا بازی توی زمین جمهوری اسلامی بود.\n۲) بیعت؟ معنای وکالت یه سری «وکالت دادن» رو به «بیعت گرفتن» معنی کردند. چقدر جفا! از دهخدا نقل می‌کنم.\nاجرای کاری از جانب کسی\nحدود اختیارات وکیل برابر اذن صریحی است که موکل به او می‌دهد و در صورت اطلاق اذن، حدود اختیارات وکیل بر طبق متعارف و معمول خواهد بود. در صورتی که وکیل از حدود متعارف تجاوز نماید موکل به‌هیچ‌وجه الزامی به انجام دادن تعهدات او نخواهد داشت.\nفکر می‌کنم همین کافی باشه که بدونید، وکالت دادنِ ما به شاهزاده، معادل نمایندگیِ صدایِ ماست و از قضا ما می‌تونیم هر وقت خواستیم وکیل خودمون رو عزل کنیم.\nاصلا دموکراسی یعنی همین. ما نمی‌تونیم که هشتاد میلیون آدم بلند بشیم برای هر قانونی توی مجلس بنشینیم که. وکیل یا نماینده برای همین کار انتخاب می‌کنیم. مثل اینکه قبل از اینکه به نماینده‌های مجلس بگن «نماینده» بهشون «وکیل» مردم می‌گفتند.\nالان هم یه بخش وسیعی از مردم ایران، احساس می‌کنند که شاهزاده، نمایندهٔ قابل اعتمادی برای انتقال صداشون به خارج از کشوره.\nشما اعتماد نداری؟ نماینده‌ت رو مشخص کن. من قول می‌دم که از نماینده شما هم حمایت کنم تا صدای شما از طریق اون به گوش سیاست‌مدارها و رسانه‌های دنیا برسه.\n۳) تک‌روی؟ یه سری گفتند که شاهزاده، دیکتاتوره و می‌خواد از آب گل‌آلود ماهی بگیره و این حرف‌ها.\nاول از همه، بیشتر از یک ماه قبل از این جریان، شاهزاده توییتی زده بود و دعوت کرده بود تا افراد و گروه‌ها و احزاب بیان تا با هم متحد بشن و صدای مردم داخل ایران باشند.\nیه پیام دیگه هم چند روز پیش داده بود.\nواقعا شما تک‌روی از این توییت‌ها برداشت می‌کنی؟ دیگه باید به چه زبونی بگه که آمادهٔ همکاریه؟ وقتی می‌بینه مردم اینجا کُشته و شکنجه می‌شن، واقعا چرا باید بیشتر منتظر بشه؟ البته باید اضافه کنم که راه رو برای همکاری نبسته، و گفته همچنان آمادهٔ همکاری‌ام.\nبا پایگاهِ مردمی که داره، و همینطور با شهرتی که بین ایرانی‌ها (از مرکز شهرها تا دورافتاده‌ترین روستاها) داره به نظرم ورقِ آس ما شاهزاده‌ست و باید توی هر ائتلافی که شکل می‌گیره باشه، وگرنه اون ائتلافْ حمایت بخش بزرگی از مردم رو از دست می‌ده. حالا که خودش هم می‌خواد که همکاری کنه، به نظرم ایراد دیگه به شاهزاده وارد نیست، بلکه به کسانی وارده که یه عمر ادعا می‌کردند، و الان که وقتش فرا رسیده دست روی دست گذاشتند و فقط گیر می‌دن.\nبعد هم ماهی گرفتن از آب گل‌آلود نیست. شاهزاده یه مصاحبه‌ای انجام داد، توش گفت که باید مشروعیتی از جانب مردم برای صحبت کردن به نمایندگیشون داشته باشم، و یه جمهوری‌خواه به صورت خودجوش کمپین رو راه انداخت. اگه مصاحبه نکنه و گزارش نده، به کم‌کاری متهم میشه، اگه مصاحبه بکنه و همچین اتفاق‌هایی بیفته، به ماهی گرفتن از آب گل‌آلود متهم میشه. میشه من از مخالف‌ها بپرسم که دقیقا باید چیکار کرد؟ یه سری، صرفا فقط نق‌نق کردن رو خوب بلدند.\n۴) دیکتاتوری؟ یه سری هم که این حرکت رو تا براندازیِ جمهوری اسلامی و به تخت نشستن شاهزاده و سلطنت مطلقه جلو بردند. دوستان، یواش، پیاده بشید با هم بریم. یکی از پیش‌شرط‌های شاهزاده تشکیل نوع حکومت آینده از طریق صندوق‌های رای و طبق نظر مردمه. اکثر کسانی هم که به سلطنت رای خواهند داد، من‌جمله خود من، سلطنت مشروطه رو می‌پسندند که یکی از موفق‌ترین فرم‌های دموکراسی بوده و هست و ابدا ربطی به نظام‌های دیکتاتوری نداره. از اینجا نقل می‌کنم:\nالف) نمونه‌های موفق نظام پارلمانی همراه با پادشاه: ژاپن، انگلیس، استرالیا، کانادا، سوئد، نروژ، اسپانیا، بلژیک، دانمارک، اسکاتلند، لوکزامبورگ، نیوزیلند، هلند و موناکو\nب) نمونه‌های موفق نظام پارلمانی همراه با رییس‌جمهور تشریفاتی: اسرائیل، آلمان، فنلاند، ایتالیا، اتریش، پرتغال و ایرلند\nج) نمونه‌های موفق نظام‌های جمهوری تمام ریاستی: آمریکا، کره جنوبی، شیلی و فرانسه (نیمه ریاستی)\nمی‌بینید که نمونه‌های موفق دموکراسی با فرم سلطنت مشروطه (الف) از نظر آماری هم جایگاه خیلی بهتری داره.\nاینم اضافه کنم که همون‌طور که گفتم این کمپین توسط یه جمهوری‌خواه راه افتاد و جمهوری اسلامی هنوز سر جاشه. فعلا ما باید صدامون رو به گوش جهانیان برسونیم، و بهترین حالتش اینه که یه گروه شامل همهٔ طیف‌های آزادی‌خواه، نمایندگی این صدا رو کنند. شاهزاده استارتش رو زده و اعلام آمادگی کرده تا به همچین گروهِ ایده‌آلی برسیم.\nحالا بقیه ساکت موندند، حداقل ما دلمون خوشه که نماینده‌مون داره تلاشش رو می‌کنه.\nفراموش نکنید، که در نهایت این صندوق‌های رأی و نظر مردم تعیین‌کنندهٔ نوعِ حکومت بعدیه. دیکتاتوری خوندن این حرکت، با هیچ منطقی جور در نمیاد. در کشورهای دموکراتیکِ امروزْ نمایندگانی که توی مجلس یا کنگره نشستند، وکلای مَردمند.\nالان هم ما وکیل معرفی کردیم. دیکتاتوری وقتی معنی پیدا می‌کنه، که یه نفر با هشتگ «من وکالت نمی‌دهم» بیاد به من با ناسزا می‌گه که حق انتخاب وکیل ندارم.\n۵) شرط برای تجزیه‌طلب‌ها؟ طرف اومده گفته «حفظ تمامیت ارضی را کلا بگذارید کنار. ما مردمی که اینجا دم تیغ هستیم برای جدایی‌طلبی دم تیغ نرفته‌ایم. عوام‌فریبی تاریخ مصرف دارد.»\nیه سری هم براش کف زدند و هورا کشیدند که چه حرف خوبی زد. اصلا چرا باید شاهزاده این موضوع رو مطرح کنه؟\nاول از همه، برای شروع گفتگو، ما یه سری پیش‌فرض‌ها رو مطرح می‌کنیم. مثلا شاهزاده این سه موضوع رو مطرح کرد:\nرفراندوم برای تعیین سرنوشت مردم حکومت سکولار دموکرات تمامیت ارضی حالا با همون استدلال، بیایم «حقِ تعیین سرنوشت» و «حکومت سوکلار دموکرات» رو هم برداریم، چرا که مردمی که اینجا دم تیغ هستیم، برای برقراری یه حکومت دیکتاتوری بدون پرسیدن نظر مردم که نرفتیم.\nمنطقیه؟ نه. هر توافقی نیاز به پیش‌فرض‌هایی داره که هرچقدر هم واضح باشه، باید اول کار سرشون توافق بشه. اصلا ضرب‌المثل هم براش داریم:\nجنگ اول، به از صلح آخر.\nاین سه شرط شاهزاده هم چیزیه که مردم داخل ایران فریاد می‌زنند و اولویت هستند و صرفا حرف شاهزاده نیست که بخواد باهاش عوام‌فریبی کنه.\nموضوع تمامیت ارضی یه موضوع امنیتی هم هست. شاید در آینده در خصوصش حرف زدم. اینجا رو ببنید.\nاین مصاحبه از ایرج مصداقی اطلاعات خیلی تکان‌دهنده‌ای در دل خودش داره.\nاین توییت‌ها هم نکات خوبی رو عنوان می‌کنند.\nاین رو هم در نظر بگیریم که از اتفاق این شرط، مثل یه صافی عمل کرد، و یه سری که پی منافع خودشون بودند، بدون اینکه کوچکترین اهمیتی برای ایران و تمامیت ارضیش قائل باشند، صداشون به آسمون هفتم بلند شد. و خب مردم اون‌ها رو شناختند.\nاستارت این موضوع رو یه نفر زد که از اتفاق با مغلطه می‌خواست از زیر این شرط در بره چرا که طبق اسنادی که کاربران توی نظرات این توییت بهش اشاره کردند، با این شرط به کل مخالف بود. خودتون توییت و نظرات مردم رو ببینید:\nحالا ما بیایم همین استدلال غلط رو با عنوان مخالفت با شاهزاده ازش استفاده کنیم، نشونه‌ای غیر از نیست که از کسانی‌که به تمامیت ارضی ایران اعتقاد ندارند بازی خوردیم.\nاین نکته رو هم اضافه کنم که جمهوری اسلامی، همیشه با بهونهٔ تجزیهٔ ایران، معترض‌ها رو سرکوب می‌کرد. این پیش‌شرط، باعث میشه که این برگِ جمهوری اسلامی بسوزه؛ چون دیگه نمی‌تونه انگِ تجزیه‌طلبی رو به اپوزیسیون بزنه.\n۶) فقط ۴۰۰ هزارتا امضاء تونست جمع کنه! یکی از ضعیف‌ترین استدلال‌ها همین بود. یه سری انتظار داشتند که این کارزار سی چهل میلیون امضاءکننده داشته باشه. ولی چرا این استدلال اشتباهه؟\nاول از همه، وضعیت اینترنت توی ایران جالب نیست، و مردم به ندرت توان باز کردن سایت‌ها بدون فیلترشکن رو دارند. از طرفی با فیلترشکن هم سایت‌ها خیلی کُند باز میشه. چند روز پیش دوستی می‌خواست همین کارزار رو امضاء کنه، ولی از مرحلهٔ شناسایی بات نمی‌تونست جلو بره. چرا؟ یه دلیل فنیش اینه که سیستمِ سایت، که احتمالا از کلاودفلر استفاده می‌کرد، به کسانی که از VPN استفاده می‌کنند سخت می‌گیره. وارد جزئیات فنی نمی‌شم، ولی خواستید ازم سوال کنید، جواب می‌دم.\nدلیل دوم اینه که خیلی‌ها به این کُنش‌ها اصلا اهمیت نمی‌دن. مثلا شما لایک کردن یه نوشته رو در نظر بگیر. یکی از راحت‌ترین کارهای دنیاست. ولی با همهٔ این‌ها درصدِ خیلی کمی از کسانی که با نوشته‌ای موافق هستند یا می‌پسندند اون رو لایک می‌کنند. امضاء کردن که یک کُنش بسیار پُرهزینه‌تری (از نظر زمان و نیروی ذهن) به شمار می‌ره، به مراتب کاربران کمتری رو جذب می‌کنه.\nدلیل سوم، مسائل امنیتیه. ما توی کشوری زندگی می‌کنیم که برای پختن کتلت آدم دستگیر می‌کنند، چطور انتظار دارید که مردم اسم و ایمیل خودشون رو توی همچین کمپینی ثبت کنند؟ به خصوص وقتی اطلاعی از قوانین حریم شخصی سایت‌هایی مثل Change.org ندارند و یا به هر حال احتمال هک پایگاه‌دادهٔ این سایت‌ها وجود داره.\nچهارم اینکه یکی از موفق‌ترین کمپین‌ها، توی اوج اعتراضات، کمپین امضاء برای درخواست از سران جی ۷ برای اخراج دیپلمات‌ها بود که حمایت همه رو داشت، وضع اینترنت بهتر بود، ایرانی و غیرایرانی کمک کردند. این کمپین بعد از صد روز به حدود ۱ میلیون امضاء رسید. چطور انتظار دارید کمپین شاهزاده با این اوصاف که گفتم، توی یه هفته چند ده میلیونی بشه؟ اونم وقتی خود شاهزاده رسما اون رو راه ننداخته؟\nپنجم، این کارها سواد فنی می‌خواد. خودتون رو نگاه نکنید که به راحتی فرم رو پر، امضاء رو ثبت و بعد از طریق ایمیل تاییدش می‌کنید. این چیزها برای عامه سخته، برای همینه که کافی‌نتِ محل، پاتوق خیلی‌هاییه که دقیقا می‌خوان چهارتا فرم رو پر کنند. یا شخص برای ثبت‌نام ماشین، که به راحتی دو تا کلیکه، تا دویست هزار تومن پرداخت می‌کنه. تازه این‌ها فرم‌های فارسیه. برای اینکه ببینید عموم مردم، برای پر کردن یه فرم انگلیسی که سه تا فیلد و دو تا گزینه داره، چقدر اذیت می‌شن، یه فرم مشابه به زبون چینی باز کن، تا بهتر بفهمید یه دفعه چقدر همه‌چیز گمراه‌کننده میشه.\nهمین موضوعات به ظاهر ساده باعث میشه تا سازندگان اپ‌ها، مثل اینستاگرام، تلگرام و واتساپ برای جذب مردم، تموم تلاششون رو کنند که ثبت‌نام به راحتی وارد کردن شماره باشه. حتی خوندن پیامکی که برای ورود لازمه معمولا خودکار انجام میشه.\nخلاصه که قیاس خیلی اشتباهی بود.\nیه قیاسِ منطقی‌تر استفاده از رای‌گیری و مقایسهٔ درصد آراست. اگه جامعهٔ آماریِ گسترده‌ای وجود داشته باشه، می‌شه امیدوار بود که نتایجش، بازتاب عینی در خصوص کل جمعیت داره. البته باز برمی‌گرده به جامعهٔ هدف.\nمثلا این نظرسنجی روی تلگرام رو ببینید:\nتلگرام از این جهت خوبه،‌ که با وضع افتضاحِ نت، باز هم یه سری پروکسی‌ها جواب می‌دن، و مردم بیشتری ازش استفاده می‌کنند چون عامه‌پسندتر از بقیهٔ شبکه‌هاست.\nالبته به این نظرسنجی یه نقدی وارد شد که توی توییت زیر می‌تونید بخونیدش.\nولی چرا این نقد به نظر من بی‌اساس بود؟\nخب کسی از اول هم ادعا نکرد که کانال بلومبرگ فارسی، یه کانال رسمی باشه. حتی من تعجب کردم چرا یه سری از اول چنین فکری کرده بودند. ولی آیا رسمی بودن یا نبودن این کانال تفاوتی ایجاد می‌کرد؟\nاول باید دو اصل مهم در نظرسنجی‌ها رو مورد بررسی قرار بدیم.\nتوانایی دستکاری در نتایج نظرسنجی، دسترسی عموم مردم برای رأی دادن. از اونجایی که نظرسنجی روی تلگرام بوده، در نتیجه کانال مذکور توانایی دستکاری رو نداشته. پس اصل اول نقض نشده.\nاز طرفی، نظرسنجی روی کانال خصوصی نبوده، و مردم عادی، با توجه به دسترسی راحت‌تر به تلگرام از طریق پروکسی‌ها و همچنین هم‌رسانی گسترده‌اش، در نظرسنجی شرکت کردند، و کسی توانِ جلوگیری از رأی‌ریختنِ مردم رو نداشته. پس اصل دوم هم نقض نشده.\nدر نتیجه، مهم نیست که این نظرسنجی رو یه کانال رسمی، یا غیررسمی برگزار کرده باشه چرا که اصولِ لازمِ یه نظرسنجیِ سالمْ رعایت شده و نیازی به اعتبارِ برگزارکننده برای صحت‌سنجی نبوده.\nبه عبارت خیلی ساده، اعتبار برگزارکننده زمانی موردِ نیازه که امکان نقض یکی از دو اصل بالا وجود داشته باشه و نظرسنجی به حد کافی هم‌رسانی نشده باشه، در نتیجه فقط طیف خاصی در اون شرکت کرده باشند.\nاما نکتهٔ سومی هم وجود داره، و اون شرکت کردنِ بات‌های تلگرامی در نظرسنجیه. خب این موضوع، ربطی به رسمی یا غیررسمی بودنِ کانال نداره، و اگه قرار به دخالتِ بات‌های اینترنتی باشه، توی کانال رسمی هم دخالت خواهند کرد. در نتیجه بازم رسمی یا غیررسمی بودنِ کانالِ مذکور محلی از اعراب نداره.\nاما نکتهٔ مهم اینه که حضور بات‌ها در پلتفرم‌هایی مثل اینستاگرام و شرکت کردن در نظرسنجی‌هایی که در استوری قرار می‌گیرند، خیلی بعیدتره، اما باز می‌بینیم که نتایج حتی اونجا هم تقریبا شبیه به نتایج همین کانال بلومبرگ فارسی بوده. جالب اینجاست که سام رجبی با مواضع صریحِ مخالف سلطنت این نظرسنجی رو انجام داده:\nالبته نظرسنجی‌های توییتری هم کم‌وبیش نتایج مشابهی رو ارائه می‌دن:\n۷) ما به عقب برنمی‌گردیم والا ما هم نمی‌خوایم به عقب برگردیم، هرچند آخوند جماعت با سرعت سرسام‌آوری در حال برگردوندنمونه. اول اینکه شاهزاده نگفت بیاید نوع حکومت بعدی رو تعیین کنید، که شما فکر می‌کنید داریم به زمانِ قبل از جمهوری اسلامی برمی‌گردیم. قرار شد که نوع حکومت رو مردم از طریق صندوق‌های رای انتخاب کنند. این یکی از شرط‌های اولیه‌ست.\nدر ثانی، اگه فکر می‌کنید که با انتخاب شاهزاده به‌عنوان شاه (اگه توسط مردم انتخاب شد) نقدهایی که به حکومت پدر و پدربزرگش وارد هست، به ایشون هم می‌تونه وارد باشه، به نظرم بی‌انصافی کردید. خود شاهزاده علنا گفته که نقدهایی به پدر و پدربزرگش داشته. اصلا مؤاخدهٔ شاهزاده به خاطر چیزی که پدر و پدربزرگش انجام دادند، منصفانه نیست. این یه جور حمله به شخص حساب می‌شه و مغالطه‌ست.\nحالا شاید بگید که به اعتبار پدر و پدربزرگش الان به شخصیت پررنگی تبدیل شده. پاسخ من اینه که با نهایت میهن‌دوستی، همین اعتبار رو داره خرج من و شما می‌کنه تا زودتر از جمهوری اسلامی گذر و پای صندوق رأی سرنوشتمون رو تعیین کنیم.\nاز طرفی، برای بار چندم، پادشاه در پادشاهی مشروطه قدرت سیاسی نداره، پس حتی اگه شاهزاده توسط مردم انتخاب بشه، باز هم مقایسه حکومتِ مستقر شده، با حکومت محمدرضا شاه یا رضا شاه، اشتباهه.\nحالا اگه شما کلا با دودمان پهلوی مشکل دارید، که بحثش جداست، ولی باز برمی‌گردیم به شرط اول که رفراندوم و تعیین سرنوشت و نوع حکومت توسط مردم بود. خلاصه، برگشتن به عقب در کار نیست؛ در اصل اول باید از جمهوری اسلامی بگذریم بلکه بتونیم این بازگشت به عقب رو متوقف کنیم.\n۸) فحاشی‌ها یه سری از منتقدین، پیکان رو به سمت طرفدارهای سلطنت گرفتند، و اون‌ها رو بی‌ادب و فحاش خطاب می‌کنند. اینجا چندتا موضوع مطرحه.\nاول اینکه، تا وقتی جمهوری اسلامی و ارتش سایبری وجود داره، نمی‌تونید تشخیص بدید که این اکانت‌های ناشناس، واقعا سمت شاهزاده هستند، یا نیروهای ارتش سایبری. به هر حال ایجاد تفرقه به هر طریقی در دستور کار این مزدورانه. از طرفی، چهره‌های شناخته‌شدهٔ طرفدار شاهزاده، به‌ندرت از ادبیات زشت و کثیف استفاده می‌کنند. راستش بخوام صادق باشم، من که ندیدم.\nولی مخالفان شاهزاده که بعضی‌هاشون خودشون رو اپوزیسیون می‌دونند، ترسی از به‌کار بردن این نوع ادبیات ندارند. مثل سگ خوندن طرفداران شاهزاده توسط محمدرضا نیکفر\nیا فحاشی‌های لیلی گلستان\nیا حرف‌های زنندهٔ لامعی\nیا شادی امین \u0026ldquo;فعالِ حقوق بشر\u0026rdquo; که طرفداران شاهزاده رضا پهلوی رو گله خطاب می‌کنه\nیا این کاربرهای شناخته‌شدهٔ توییتری که مخالف شاهزاده هستند\nو نمونه‌های دیگه که کم نیستند.\nدوم اینکه، بعضی‌ها می‌گن شاهزاده باید از این آدم‌های فحاش اعلام برائت کنه. حرف شما درست و منطقیه، فقط موضوع اینه که شاهزاده به کرّات این کار رو کرده و می‌کنه. واقعا دیگه چیکار می‌تونه انجام بده؟\nخلاصه، اگه قرار باشه، از نظر میزان و سطح ادب هم بسنجیم، شاهزاده همیشه متین، باادب و احترام برخورد کرده، و مدام از طرفدارهاش خواسته که در بحث‌ها نزاکت رو رعایت کنند. اما نام‌های شناخته‌شدهٔ طرفِ مقابل، مثل اینکه هیچ خط قرمزی ندارند.\n۹) این کار باعث تفرقه شد ما باید برای پیروزی برنامه داشته باشیم، در غیر این‌صورت خیابون تبدیل می‌شه به محل نزاع و فرسوده شدنِ مردم. بالاخره باید یه نفر یا گروه پا پیش بگذاره، و از طرف ما شروع به صحبت با کشورها و دیپلمات‌های خارجی بکنه. این حرکت شاهزاده، نه فقط ایجاد تفرقه نمی‌کنه، بلکه یه حرکت رو به جلو برای انقلابه و ما رو وارد فاز جدید می‌کنه. همچنین دیگر مخالفان جمهوری اسلامی رو وادار می‌کنه که برای عقب نموندن، یه حرکتی انجام بدن. وگرنه جمهوری اسلامی تا ابد سر جاش می‌مونه. این رشته توییت موضوع رو قشنگ توضیح داده.\nخلاصه، اگه هویت شما، نه در مخالفت با دیگران، بلکه با فعالیت‌هاتون در جهت پیشبرد این انقلاب تعریف می‌شه، به جای سنگ‌اندازی جلوی پای نمایندهٔ بخشِ بزرگی از مردم، شما هم نماینده‌تون رو مشخص کنید، تا با همکاریِ هم بتونیم از جمهوری اسلامی عبور کنیم.\nنتیجه ما سلطنت‌طلب‌ها، دیکتاتورپرست نیستیم. از اتفاق خیلی دلمون آزادی و دموکراسی می‌خواد و برای میهنمون بسیار ارزش قائلیم. فقط یه عده که اطلاعی از انواع حکومت ندارند یا مغرض هستند، دوست دارند با این برچسب‌ها، ما رو از میدون به‌در کنند. شما فریب این حرف‌ها رو نخورید. کف اینترنت، کلی مطلب در خصوصش می‌تونید پیدا کنید.\nبامداد اعتماد، توی این رشته توییت، خیلی زیبا توضیح داده که چرا برای کشوری مثل ما، سلطنت مشروطه، گزینهٔ مناسب و امن‌تریه.\nچه خوشمون بیاد چه نیاد، شاهزاده از نظر محبوبیت و شناخت بین تمام گروه‌ها و افرادی که خودشون رو مخالف جمهوری اسلامی می‌دونند، ردهٔ بالاتری داره. نظرسنجی‌ها و آمار هم تایید کنندهٔ این موضوع هستند. از مرکز شهرها تا دورافتاده‌ترین روستاها همه شاهزاده رو می‌شناسند.\n«تحلیل شبکهٔ بازنشرهای توییت‌‌ها» با هشتگ «من وکالت می‌دهم» و «من وکالت نمی‌دهم» هم جالب توجه بود. این تصویر نشون می‌ده که چطور ارتش سایبری و مجاهدین خلق هم همگام با هشتگ «من وکالت نمی‌دهم» از فرصت استفاده کردند تا به هدفشون که تفرقه‌ست برسند.\n","permalink":"https://for-liberty.github.io/post/prince-reza-pahlavi-is-my-representative/","summary":"بعد از مصاحبهٔ شاهزاده با شبکهٔ من‌وتو، یه کاربر توییتری، کارزاری برای وکالت دادن به شاهزاده به‌راه انداخت. این آقا، توی اسپیسی که بعدش ایجاد کرد، گفت که «من یه جمهوری‌خواه هستم ولی شاهزاده فرد مورد اعتماد من برای گذار به حساب میاد.»\nهمزمان یه سری از کاربرهایِ مخالفِ این کارزار، هشتگ «من وکالت نمی‌دهم» رو راه انداختند و یه سری نقدها و ایرادهایی رو مطرح کردند.\nموضعِ من به عنوان کسی که به شاهزاده اعتماد داره، از همون ثانیهٔ اول وکالت دادن بود.","title":"نقدِ من به نقدهای کمپین «من وکالت نمی‌دهم»"},{"content":"دیروز به یه رشته توییت جالب در خصوص چرایی چسبیدن به باورها رسیدم، که گفتم برای ثبت اینجا قرارش بدم. پس حرف رو کم می‌کنم و رشته توییت رو می‌ذارم.\nاز نگارندهٔ توییت که پرسیدم، گفت نویسنده‌ش ناشناسه. خلاصه جسارت کردم و اینجا نسخهٔ ویرایش شده‌ش رو قرار دادم. یه سری دخل و تصرف‌های ریز بود در حد تغییرات نگارشی بدون آسیب رسوندن به متن اصلی.\nسران آلمان چند ماه بعد از اینکه به روسیه حمله کرده و صدهزار نفر از سربازانشون در برف مُردند، می‌دونستند که شکست می‌خورند ولی چطور می‌تونستند حتی به خودشون بگن که این صدهزار کُشته بی‌فایده و نتیجهٔ اشتباه محاسباتی اون‌ها بوده؟ پس جنگ در روسیه رو ادامه دادند و با یه میلیون کُشته، همگی خودکشی کردند.\nزن‌هایی هستند که با شوهر معتادی که دستِ بِزَن هم داره و هیچ امیدی به اصلاحش نیست، زندگی می‌کنند، ولی زن بعد از چهل سال باز هم حاضر نیست ازش جدا بشه، چون اگه طلاق بگیره، با خودش می‌گه «چرا چهل سال پیش طلاق نگرفتم؟» و تحمل این پشیمونی سخت‌تر از تحمل ادامه زندگی با شوهرشه.\nوقتی هزار صفحه از یه رمان چَرند رو خوندی، بعیده که پونصد صفحهٔ آخرش رو نخونده رها کنی.\nاگه وقتی ارزش سهامت نصف شد، اون رو نفروختی، بعیده بعد از اینکه یک‌چهارم شد باز هم قصد فروشش به سرت بزنه، چون با این همه ضرر خیلی دردآوره که قبول کنی این سهام هیچ سودی برات نخواهد داشت.\nکسی که سال‌های زیادی از عمرش رو براساس باورها و اعتقادات غلط سپری کرده، و توی این راه متحمل هزینه و مشقّت فراوان شده، حتی اگه صدها دلیل برای نادرست بودن اعتقاداتش براش بگید، به ندرت و با سختی توانایی دست کشیدن از باورهاش رو داره؛ چرا که اینکار یعنی قبول کرده تموم اون رنج‌ها و زحماتی که توی سال‌های طلایی عمرش کشیده، بی‌دلیل بوده.\nهر چقدر برای کاری بیشتر هزینه بدید، در ادامه دادنِ اون کار راسخ‌تر می‌شید و ایمان‌تون بهش محکم‌تر میشه.\nتورات میگه:\nاگر می‌خواهید ایمان مردم قوی‌تر شود، کاری کنید که آن‌ها در راه دین‌شان زجر بکشند.\nکاهنان از همون قدیم می‌دونستند که اگه مردم رو راضی کنند یکی از گاوهای عزیزشون رو برای معبد قربانی کنند، اون‌ها سال بعد هم گاو دیگه‌ای رو قربانی می‌کنند حتی اگه دعاشون مستجاب نشه. چرا؟ چون پشیمون شدن از قربانی کردن یعنی قبول اینکه گاو عزیزشون رو به خاطر هیچ و پوچ به فنا دادند.\nوقتی برای کاری هزینه می‌دیم، حتی اگه اون کار احمقانه‌ترین کار هم باشه، به سختی می‌تونیم قبول کنیم که اون کار اشتباه بوده.\nبرای مادری که بچه‌ش رو توی جنگ از دست داده، خیلی سخته که باور کنه هدف اون جنگ فقط فروش اسلحه بوده. برای همینه که هرچقدر اوضاع افتضاح‌تر میشه، اصرار بر ادامه دادنِ همون راهِ افتضاح بیشتر و بیشتر میشه.\nحالا شاید بهتر بشه افرادی رو درک کرد که روی سیاست‌های شکست‌خورده و اعتقادات دروغینشون اصرار می‌کنند.\nبرتراند راسل می‌گه:\nچگونه به تاول‌های پاهایم بگویم تمام مسیری که آمده‌ایم اشتباه بوده؟!\n","permalink":"https://for-liberty.github.io/post/why-it-is-so-hard-to-change-your-mind/","summary":"دیروز به یه رشته توییت جالب در خصوص چرایی چسبیدن به باورها رسیدم، که گفتم برای ثبت اینجا قرارش بدم. پس حرف رو کم می‌کنم و رشته توییت رو می‌ذارم.\nاز نگارندهٔ توییت که پرسیدم، گفت نویسنده‌ش ناشناسه. خلاصه جسارت کردم و اینجا نسخهٔ ویرایش شده‌ش رو قرار دادم. یه سری دخل و تصرف‌های ریز بود در حد تغییرات نگارشی بدون آسیب رسوندن به متن اصلی.\nسران آلمان چند ماه بعد از اینکه به روسیه حمله کرده و صدهزار نفر از سربازانشون در برف مُردند، می‌دونستند که شکست می‌خورند ولی چطور می‌تونستند حتی به خودشون بگن که این صدهزار کُشته بی‌فایده و نتیجهٔ اشتباه محاسباتی اون‌ها بوده؟ پس جنگ در روسیه رو ادامه دادند و با یه میلیون کُشته، همگی خودکشی کردند.","title":"چرا تغییر عقیده سخت است؟"},{"content":"توی این نوشته می‌خوام در خصوص هوش و ارتباطش با مغز الگویاب صحبت کنم. همینطور می‌خوام یه فرضیه در خصوص دین و ارتباطش با هوش ارائه بدم. این از اون نوشته‌هاست که توش حسابی فلسفیدم و حاوی نظرات شخصیمه. پس با احتیاط بخونید.\nمغز، ارگانی الگویاب اگه نگیم مهم‌ترین، باید بگیم یکی از مهم‌ترین کارهای سیستم مرکزی عصبی الگویابیه. مغز به عنوان فرماندهٔ اصلی سیستم عصبی از وقتی چشم باز می‌کنیم به دنبال پیدا کردن الگوهاست.\nاین الگوها به واسطهٔ دریافت مکرر سیگنال‌های کمابیش مشابه شکل می‌گیرند و به مغز کمک می‌کنند تا دنیا رو درک کنه. چیزی که می‌بینیم، می‌شنویم، حس می‌کنم و… حاصل تلاش مغز برای ساخت الگوهاست.\nقبل از تشکیل این الگوها، درک ما از ورودی‌هایی مثل چشم و گوش، شبیه به نویز، و غیرقابل تشخیصه. به مرور هرچقدر الگوها تکرار می‌شن، مغز شروع به تفکیک سیگنال‌ها از هم می‌کنه. این موضوع تا جایی پیش می‌ره که یه انسان حرفه‌ای در یه زمینه، قابلیت تشخیص ریزه‌کاری‌هایی رو پیدا می‌کنه که انسان معمولی قادر به درکشون نیست. مثلا یه موسیقی‌دان تفاوت دو پرده از نوایی رو تشخیص میده که برای عموم قابل تمیز دادن نیست. یا یه آشپز توان چشیدن و تفکیک دو طعم نزدیک به هم رو پیدا می‌کنه، در صورتی که برای من هر دو طعم مشابه هم هستند.\nولی الگویابی صرفا به درک ما ختم نمی‌شه، بلکه تموم جنبه‌های زیستنمون رو در برمی‌گیره. در یک کلام: مغز ما الگویابِ پاداش‌خواهه!\nساخت الگوها و پیش‌بینی آینده رسیدنِ مکرر محرکِ نسبتا مشابه به مغز در ابتدا باعث شکل‌گیریِ یه الگوی محو میشه. این الگو، درک مبهمی از اون محرک رو به ما القا می‌کنه. هرچقدر محرکِ مشابه بیشتر و بیشتر تکرار بشه، الگوی شکل گرفته شده شفاف‌تر و درک ما از اون محرک دقیق‌تر میشه.\nشاید یه مثال، بهتر قضیه رو روشن کنه. فرض کنید که چشم نوزاد شروع به دریافت بازهٔ خاصی از امواج الکترومغناطیس می‌کنه. این بازه، مربوط به رنگ نارنجیه. با فرض اینکه الگوهای رنگ‌های مجاور نارنجی مثل زرد و قرمز پیش‌تر شکل گرفته، نوزاد شروع به درک مبهم چیزی بین زرد یا قرمز می‌کنه. این موضوع بستگی داره که بازهٔ موجِ دریافتی نزدیک به کدوم طرف طیف باشه. با تکرار دریافت، درک نوزاد از رنگ نارنجی شفاف‌تر و الگوی ساخته شده دقیق‌تر میشه. قضیه تا جایی پیشرفت می‌کنه که نوزاد درک کاملا متفاوتی از رنگ نارنجی نسبت به رنگ‌های همجوارش در طیف نوری پیدا می‌کنه.\nساخته شدن این الگوها محدودیت‌هایی هم داره که مربوط میشه به انعطاف‌پذیری مغز یا پلاستیسیتی، و همچنین سخت‌افزار ما برای توانایی دریافت و کد کردن سیگنال‌ها.\nتا اینجای کار، ساخته شدن الگوها بیشتر شکل خودکار و ناخودآگاهانه داشت. اما ما به عنوان جاندارانِ خردمند، روش دیگه‌ای هم برای ساخت الگوها داریم. این روش به شکل مشاهدهٔ رخدادها و ساخت الگو برای پیش‌بینی آینده‌ست.\nیه مثال ساده می‌شه: آقای ایکس ناظر امتحان بود. نمرهٔ من بد شد. باز آقای ایکس ناظر امتحان بود. باز نمرهٔ من بد شد. نتیجه اینکه هر بار آقای ایکس ناظر امتحان منه، نمرهٔ من بد می‌شه.\nیا صندلی ردیف اول، صندلی امتحان من بود، نمرهٔ من خوب شد. باز صندلی ردیف اول افتاد به من و باز نمرهٔ من خوب شد. نتیجه اینکه هر بار صندلی ردیف جلو به من می‌افته، نمرهٔ من خوب می‌شه.\nمسخره‌ست؟ بله، مسخره‌ست ولی اگه بدونید که «طرف عطسه کرد و صبر اومد، پس بهتره صبر کنیم،» «گربهٔ سیاه اومد جلوی ماشینم، بهتره فلان کار رو کنم،» هم نمونه‌هایی از همین الگوسازی‌های ما برای پیش‌بینی آینده هستند، شاید دیگه نخندید.\nدرک ما از دنیای بیرون از طریق ساخته شدن الگوها میسر می‌شه، و الگوهایی که خودآگاهانه برای پیش‌بینی آینده می‌سازیم، برخلاف مثال‌هایی که زدم، گاهی جواب می‌دن و مستقیما به بقاء ما کمک می‌کنند؛ در نتیجه شکل‌گیری این الگوها به هر شکلی، برای ما لذت‌بخش و خوشاینده؛ اما گاهی ما راه رو به کلی به خطا می‌ریم، با این همه، وجودِ این سیستم به بقاء کمک می‌کنه و خطرهاش قابل چشم‌پوشیه.\nشاید صبر کردن بعد از عطسه کردن ضرری به بقاء نزنه، ولی نداشتنِ سیستمِ پیش‌بینی از الگوی صوتی حرکتِ ببر در بیشه منجر به مرگ و انقراض ژنِ ما می‌شده. پس بهتر بوده که انتخابِ طبیعی اون خطاهای بی‌خطر رو نبینه، و به واسطهٔ اهمیت یادگیری الگوهایی که می‌تونند شرایط رو پیش‌بینی کنند به این سیستمْ پاداش بده تا بقاء جاندار تضمین بشه.\nهوش و الگوها ولی تعریف هوش چیه؟ تا حالا تست هوش دادید؟ معمولا این تست‌ها آزمایش الگویابی افراده. یه تصویر یا طرحی وجود داره و شما باید الگویی پیدا کنید که اون رو به یکی از گزینه‌ها مرتبط کنه. هرچقدر سریع‌تر و دقیق‌تر اون الگو رو تشخیص بدید، امتیاز بیشتری کسب می‌کنید.\nهوشْ تواناییِ یافتن الگوهای صحیح توسط سیستم عصبیه. طبق این تعریف تقریبا همهٔ جاندارها هوشمند هستند، اما توانایی توی تشخیص این الگوها تعیین میزانِ هوشمندیِ اون‌هاست. و انسان به عنوان موجودی که در تشخیص الگوها توی سطح خیلی بالاتری از بقیه جاندارها قرار داره، به عنوان جاندار خردمند شناخته میشه.\nتفاوتِ ما به عنوان انسانِ خردمند با بقیهٔ جانداران در ساختِ خودآگاهانهٔ الگوهاییه که رخدادهای آینده رو پیش‌بینی می‌کنه. وگرنه از نظر سخت‌افزاری برای ساخت الگو بر اساس سیگنال‌های ورودی، خیلی از جاندارها توی مواردی بسیار بهتر از ما عمل می‌کنند. خفاش اونقدر در دریافت الگوهای صوتی مهارت داره، که با گوش‌هاش می‌تونه ببینه؛ یا سگ و قدرتِ بویاییش و نمونه‌های بیشمار دیگه در طبیعت که انسان رو متحیّر می‌کنه.\nساخت این مدل الگوهایی که تقریبا مختص انسانه (جدای از موضوع شرطی شدن‌ها مثل قضیهٔ سگ پاولف) می‌تونه مثل «عطسه و صبر» خرافه باشه، یا مثل نظریهٔ جاذبه یا نظریهٔ فرگشت پایهٔ پیشرفت‌های علمی در زمینه فیزیک و زیست‌شناسی بشه.\nولی چه چیزی رو خرافه می‌دونیم و چه چیزی رو واقعیت؟\nهوشْ اینجاست که خودش رو نشون می‌ده. یه انسانِ باهوش، کسیه که توانایی دور انداختن الگوهای مشکل‌دار (خرافه)، و پیدا کردن و یادگیری الگوهای معتبر رو داره؛ الگوهایی که واقعیت رو بهتر به تصویر می‌کشند.\nخرافه، اون دسته از الگوهایی هستند که وقتی در محیط آزمایشگاهی و بی‌طرفانه مورد بررسی قرار می‌گیرند، تکرارپذیر نیستند و نتایج قابل پیش‌بینی ارائه نمی‌دن. به زبان ساده، خرافه‌ها از راستی‌آزمایی سربلند بیرون نمیان.\nبا این تفاسیر، نقل‌قول زیر از الوین تافلر دربارهٔ سواد در قرن بیست یک رو می‌تونیم به هوش هم تعمیم بدیم.\nبی‌سوادِ قرنِ بیست و یکی، کسی نیست که نمی‌تونه بخونه یا بنویسه، بلکه کسیه که نمی‌تونه یاد بگیره (learn)، یاد گرفته‌هاش رو دور بریزه (unlearn)، و دوباره یاد بگیره (relearn).\nتعمیمش به هوش میشه:\nانسانِ کودن در قرن بیست و یک کسیه که نمی‌تونه الگوهای مختلف رو بی‌طرفانه مشاهده و مقایسه کنه، اگه لازم باشه اون‌ها رو دور بریزه، و دوباره از نو الگوهای بهتر رو بسازه و بیامورزه.\nاگه بخوایم به تست هوش برگردیم و فرض کنیم شما با الگوی اشتباهی، پاسخ اشتباه رو انتخاب کردی، توجیه و وصله‌پینه کردن الگو برای رسیدن به پاسخِ دلخواه شما، نتیجهٔ تست هوش رو بهتر نمی‌کنه، بلکه برگشت به سوال، پیدا کردن الگوی درست، و انتخاب پاسخ درسته که باعث بالا رفتن نمرهٔ تست هوش‌تون میشه.\nبه عبارت ساده اون چیزی که باهوش‌تر بودن شما رو تایید می‌کنه، توانایی یافتن الگوهای اشتباه، بازگشت به مسأله، و پیدا کردن الگوی صحیحه.\nالگوها و علم روابط پیچیدهٔ اجتماعیِ ما به الگوهایی نیاز داره که فراتر و نرم‌تر هستند از الگوهای حاصل از سخت‌افزاری که باهاش به دنیا میایم. ولی الگوهای «سخت‌افزاری» چیا هستند؟\nمغزِ ما در بدو تولد مثل یه لوح سفید نیست، و یه سری اطلاعات از پیش روی اون نوشته شده. مثلا از نظر روانی توانایی تشخیص خودی از ناخودی رو داریم، و به حیوانات مختلف واکنش‌های متفاوتی نشون می‌دیم. این کدهای از پیش حک شده، در مسیر بقاء به ما کمک کرده و می‌کنند.\nموارد دیگه مثل توانایی مغز برای ساخت الگوها از طریق سیگنال‌های دریافتیه. سیگنال‌هایی که از چشم و گوش و بقیهٔ گیرنده‌ها وارد مغز می‌شن، به واسطهٔ توانایی مغزْ الگوهایی رو تشکیل می‌دن. اینکار اونقدر پیچیده‌ست، که عملا انجام خودآگاهانه‌ش غیرممکنه. مثلا فرض کنید که شما بخواید برای مغزتون تعریف کنید که بازهٔ فلان از طیف امواج الکترومغناطیس رو به صورت رنگ آبی ببینه. این موارد بین انسان و بسیاری از جانداران دیگه مشترکه.\nاما انسان نسبت به سایر جانداران، توانایی یادگیری فوق‌العاده‌ بالاتری داره. در حقیقت بخش بزرگی از تکامل مغز بعد از تولد انجام میشه. همین ویژگی به انسان کمک کرده که خودش رو با محیط و شرایط وفق بده و جوامع به غایت پیچیده‌ای رو تشکیل بده.\nجوامع امروزه، اونقدر در هم و پیچیده شدند، که برای زندگی درون اون‌ها، بدون اینکه بافتشون از هم بپاشه، نیاز به الگوهای خیلی پیشرفته، پیچیده و نرم داریم (برخلاف الگوهایی که باهاشون به دنیا اومدیم). این الگوها به صورت ایده‌ها و فرضیه‌ها ظهور می‌کنند، تا روش‌هایی برای زندگیِ درون جامعه رو به ما یاد بدن.\nهمهٔ این فرضیه‌ها و ایده‌ها خوب نیستند، بلکه گاهی می‌تونند محل تولد مکتب‌های بسیار خطرناکی بشن، به همین خاطر بایستی با تکیه بر تجربیات، آزمون و خطا، و فلسفیدن در خصوص این ایده‌ها، به مجموعه الگوها و روش‌هایی برای اداره جامعه برسیم که منفعتشون بیشتر از ضررشون باشه و کفه ترازو به نفع اولی مدام سنگین و سنگین‌تر بشه.\nدر حال حاضر کمک گرفتن از روش علمی با در نظر گرفتن خرد جمعی و عقل سلیم می‌تونه بهترین وسیله برای ساخت این الگوها باشه. خرد جمعی و عقل سلیم، همون چیزیه که بیانیه‌هایی مثل اعلامیه جهانی حقوق بشر از دلش بیرون اومده، و می‌تونه به نفع سعادت بشرْ تغییر و بهبود پیدا کنه.\nاما به سراغ روش علمی بریم. اگه روی این موضوع توافق داشته باشیم که الگوهایی که توانایی پیش‌بینی دقیق‌تری نسبت به دیگر الگوها دارند، الگوهای بهتری هم هستند، ما در حقیقت به علم سلام گفتیم. به این رویکرد، علم می‌گیم، و چنانچه با روش علمی مخالف باشید، در حقیقت با گزارهٔ بدیهی (و پُررنگِ) بالا مخالفت کردید.\nکار علم، که دنیای ما رو به این سطح از پیشرفت و پیچیدگی رسونده، دقیقا همینه. علم، ابتدا بر اساس رفتارها، کُنش‌ها و واکنش‌های پدیده‌ها، مشاهداتش رو ثبت و فرضیه‌ای رو مطرح می‌کنه. این فرضیه، همون الگوی اولیه‌ست.\nحالا این الگو رو راستی‌آزمایی می‌کنه. وقتی راستی‌آزمایی شروع شد، مشکلات الگو هم خودش رو نشون می‌ده. یا اینکه الگو اونقدر پَرته که دور انداخته می‌شه، یا شروع می‌کنند به اصلاح الگو برای دقیق‌تر شدنش. وقتی که این اصلاح کردن‌ها به جایی رسید که الگو یا فرضیهٔ اولیه، قابل اتکا شد، کم‌کم تبدیل به نظریه یا تئوری می‌شه؛ مثل تئوری فرگشت. فرگشتْ الگویی ارائه می‌ده که علم زیست‌شناسی امروز به واسطه‌ش جون میلیون‌میلیون آدم رو نجات می‌ده. الگویی که فرگشت ارائه می‌ده بارها راستی‌آزمایی شده، و همچنان خواهد شد.\nعلم و دین بحث یافتن الگوها، همونطور که دیدید، فقط مختص علم نیست، بلکه طبیعتِ زیست و زیست‌شناسیه. روش علمی فعلا بهترین روش برای پیدا کردن الگوها به حساب میاد. اگه شما فکر می‌کنید که روش دیگه‌ای (مثل روش دینی و «الهامات الهی») بهتر از علم الگوها رو می‌سازند، قدم جلو بذارید و ثابت کنید. جامعهٔ علمی برخلاف جوامع مذهبی، نسبت به تغییر باز و پذیراست.\nدر گذشتهٔ نه‌چندان دور، این دین و مذهب بوده که الگوها رو تعریف می‌کرده. و حتی قبل از اون، بشر همیشه به دنبال درک چرایی پدیده‌ها و ساخت الگو برای فهم و پیش‌بینی اون‌ها بوده.\nاز خرافه‌هایی که ما رو به سفر در دل کهکشان برای دیدن طالع می‌برند، تا نظریه جاذبهٔ اینشتین.\nاما چرا؟ چون مغز و ذهن ما اصلا اساسش بر الگویابی برای پیش‌بینی وقایع بنا شده. وقتی توانایی تشخیص الگوهای پیش‌بینی‌کننده رو داشته باشی، بهتر تصمیم می‌گیری و وقتی بهتر تصمیم بگیری، بقاء تضمین‌شده‌تری خواهی داشت.\nبرای همین در مواجه با پدیده‌ها، مغز و روان ما دائم در تقلا بوده تا جوابی پیدا کنه و اگه به جواب نمی‌رسیده، در وضعیت غیرپایداری قرار می‌گرفته. جواب‌های تخیلی مثل عنوان کردن دخالت خدایان در رعد و برق برای آروم کردن همین وضعیت ناپایدارِ ذهنی بوده، حتی اگه الگوی معرفی شده، ربطی به واقعیت نداشته باشه (پیش‌تر گفتم چرا این خطاها قابل اغماض بودند).\nاین الگوسازی‌ها آروم‌آروم پیچیده و پیچیده‌تر شده تا به شکل ادیان به صورت منسجم‌تری خودش رو در تاریخ بشر نشون داده. سلسله قوانینی که ادیان برای چگونه زیستن ارائه می‌دن، حاصل این الگوهاست.\nبه عبارت ساده‌تر دینْ خودش نسخهٔ تکامل‌یافته از قوانین ابتداییِ بشر برای ساخت گروه‌ها و قبیله‌ها بوده. هرچقدر جوامع بزرگ‌تر و پیچیده‌تر می‌شده، نیاز به الگوهایی برای کنار هم قرار دادن این جوامع بیشتر و بیشتر احساس می‌شده.\nبله، من ضدمذهب هستم، اما منکر این قضیه نیستم که در گذشتهٔ بشر، دین نقش تعیین‌کننده‌ای رو برای ساخت جوامع ایفا می‌کرده. دین مربوط به کودکی بشر بوده ولی دیگه تاریخش گذشته چون ما روش بهتری برای کشف این الگوها داریم؛ روشِ علمی.\nبشرِ امروز از دوران کودکیش گذشته و زندگی با قوانین تاریخ‌گذشتهٔ مذهبی دیگه نمی‌تونه راهنمای خوبی برای جوامع به‌غایت پیچیدهٔ ما باشه. مثلا فرض کنید برای بیماری که نیاز به آنتی‌بیوتیک داره، شاش شتر تجویز کنیم؛ یا با تکیه بر پاداش بهشت و ترس از جهنم جامعه رو اداره کنیم.\nالبته این رو توی پرانتز اضافه کنم که همین الان هم یه سری با الگوهای مذهبی زندگی می‌کنند. این دسته از افرادْ اون‌هایی هستند که از منفعت‌های زندگی با الگوهای علمی استفاده می‌کنند (مثل موبایلی که دستشونه، بهداشت و سلامتی که دارند، دسترسی راحتشون به منابع انرژی و…) ولی دلشون نمیاد الگوهای تاریخ گذشتهٔ دینی رو دور بندازند.\nاینجاست که اون توافقی رو که بالاتر بهش اشاره کردم، دینداران عزیز زیر سوال می‌برند.\nاگه روی این موضوع توافق داشته باشیم که الگوهایی که توانایی پیش‌بینی دقیق‌تری نسبت به دیگر الگوها دارند، الگوهای بهتری هم هستند، ما در حقیقت به علم سلام گفتیم.\nو با دین خداحافظی کردیم! چرا که همزیستی دینِ مقدسِ تغییرناپذیر، با علمِ در حال تکامل اگه غیرممکن نباشه، بسیار سخته. ما با دین به انتهای خط شناخت و ساخت الگوها می‌رسیم، اما با علم نقطهٔ پایانی برای شناخت، ساخت، تخریب و تغییر الگوها قائل نیستیم.\nدین و الگوها تا اینجا فهمیدم که ارتباط دین و الگوها چطور شکل گرفته و اصلا چرا در بازه‌ای از تاریخ بشر، دین تا این حد مورد اقبال جوامع بشری بوده. الان می‌خوام توضیح بدم که چرا خرافات دینی، هنوز که هنوزه وجود داره.\nدرسته که ما پیشرفت‌های زیاد علمی داشتیم، ولی جواب یه سری از سوال‌ها نه‌تنها پیچیده‌ست و برای عموم قابل فهم نیست، که گاهی اگه وارد گرداب بی‌نهایتِ «چرایی»ها بشیم، به سوالات بیشمار بی‌جوابی می‌رسیم. وقتی مغز ما به سوال‌های بی‌جواب می‌رسه، همونجور که پیش‌تر گفتم، یا الگوی تخیلی می‌سازه، یا متوسل میشه به الگوهای تخیلیِ از پیش ساخته شده.\nمثلا: بشر از کجا اومده؟ فرگشت. فرگشت چطوری شکل گرفته؟ جهش‌های تصادفی و انتخاب طبیعی. انتخاب طبیعی چیه؟ قانون طبیعت، یعنی بقاء دسته‌ای از جانداران که بهتر با محیط پیرامونشون سازگار می‌شن. جانداران از کجا اومدند؟ از فرم‌های سادهٔ اولیه که به مرور پیچیده و پیچیده‌تر شدند؟ فرم‌های سادهٔ اولیه از کجا اومدند؟ …\nاین سوال‌ها می‌تونه اونقدر جلو بره که ما یه جایی پاسخی نداشته باشیم. اونجا پاسخ چی میشه؟ برای یه نفر مثل من، پاسخ کلمهٔ سادهٔ «نمی‌دانم»ـه ولی برای یه خداپرست، «خدا.»\nحالا فرض کنید در زمان به عقب برگردیم. مطمئنا در گذشته پاسخ‌های دقیقِ کمتری داشتیم. مثلا به هزار سال پیش برگردیم: بشر از کجا آمده؟ نمی‌دانم. پس بشر رو خدا آفریده.\nاین خدای حفره‌ها، دائم در حال کوچک شدنه ولی همیشه وجود داشته. از نظر منطقی این کاری که سالیان سال دین‌داران می‌کردند و می‌کنند مغالطه‌آمیزه ولی برای ذهن انسانی که دائم پی یافتن الگوها بوده، جواب می‌داده و هنوز جواب میده.\nبسیاری از الگوهای دینی، به همین خاطره که تاریخ مصرفشون گذشته چون ما بیشتر می‌دونیم و بیشتر می‌پرسیم و دیگه متوسل به خدای حفره‌ها نمی‌شیم.\nالبته این رو هم اضافه کنم، که منشاء الگوها زیاد مهم نیستند، چرا که بالاخره جرقهٔ ساختشون توی ذهن یکی مثل من و شما زده شده. مهم‌ترین خصیصهٔ یک الگوی خوب، توانایی عبورش از راستی‌آزماییه، حتی اگه منشاء اون الگو کُتب دینی باشه.\nمشکل دین، الزام پذیرش تمام الگوها در یک پکیج کامله. شما به صورت گزینشی نمی‌تونی الگوهای دینی رو انتخاب کنی، و باز خودت رو دین‌دار بدونی.\nدین و هوش الان بهتر می‌تونیم هوش رو با توجه به شناخت روش علمی، توضیح بدیم:\nهوش شخص بستگی دارد به تواناییِ مقایسهٔ بی‌طرفانهٔ الگوها، راستی‌آزمایی، تغییر، حذف یا ساخت الگوهای جدیدی که بهتر از الگوهای قبلی عمل می‌کند.\nاگه به تست هوش بگردیم، شاید بهتر متوجه بشید که یه فرد باهوش کیه؟ اونی که اگه الگوی اشتباهی رو انتخاب کرد، توانایی درک اشتباه، بازگشت به صورت مساله و انتخاب الگوی درست‌تر رو داشته باشه. به عبارت ساده‌تر کسی که توانایی مشاهدهٔ بی‌طرفانه، به‌روزرسانی، بهبود و تکامل باورهاش رو داشته باشه.\nحالا به سراغ دین بریم و ارتباطش با هوش، طبق تعریفی که گفتیم.\nسوگیریِ تاییدی یکی از سوگیری‌هاییه که همهٔ ما داریم. اون چیزی که با باور ما تداخل داشته باشه، معمولا دردناکه. دوری از درد توی ذات ماست، به همین خاطر وقتی قرار باشه بین دو الگو یکی رو انتخاب کنیم، اونی که قبلا بهش باور داشتیم، شانس بزرگ‌تری برای پیروزی داره. حتی اگه دائم با خودمون تکرار کنیم که بی‌طرفانه به قضیه نگاه می‌کنیم.\nبه همین خاطره که وقتی مسلمونی شروع به بررسی باورهاش می‌کنه، به سراغ منابعی می‌ره که باورهاش رو تایید می‌کنند، و ناخودآگاهانه چیزهایی که مقابل باورش قرار می‌گیرند رو نادیده یا کم‌اهمیت در نظر می‌گیره. به همین دلیله که آیات متناقض قرآن برای یه مسلمون خیلی هم متناقض نیست، ولی یه تناقض خیلی کوچیک‌تر توی یه مطلب دیگه رو به راحتی می‌بینه.\nاینجاست که یه آدم باهوش به خودش میاد، سوگیری تاییدی رو تا حدی خنثی می‌کنه، و بی‌طرفانه به باورها و الگوها نگاه می‌اندازه. کم‌کم تناقضات این باورها رو می‌بینه و در صدد به‌روزرسانی‌شون بر میاد؛ ارتقاء باورها به الگوهایی که تایید علم و گواهیِ راستی‌آزمایی رو با خودشون یدک می‌کشند.\nبه عبارت ساده‌تر دین‌داری در این زمانه مانند عدم پذیرش الگوهای جدید و قابل راستی‌آزمایی، و توسل به الگوهای قدیمی و تاریخ‌گذشته‌ست. و این برای من در تضاد با تعریفم از انسان باهوشه.\nیک پیش‌بینی از آینده سیناپس‌ها یا همون اتصالات بین‌سلول‌های عصبی در مغزِ نوزاد بی‌شماره. در دوران شیرخوارگی مغز به صورت افسارگسیخته‌ای شروع به ساخت این اتصالات می‌کنه. تعداد این اتصالات در ۲ تا ۳ سالگی به اوج خودش می‌رسه. بعد از اون، تعداد سیناپس‌ها رو به نزول می‌ره. اتصال‌هایی که مورد استفاده قرار می‌گیرند، قوی‌تر می‌شن و اتصال‌هایی که استفاده نمی‌شن آروم‌آروم محو می‌شن. به پروسه‌ای که در اون سیناپس‌ها شروع به محو شدن می‌کنند synaptic pruning می‌گن.\nبین سن ۲ تا ۱۰ سالگی که این پاکسازیِ سیناپسی شدت می‌گیره، تقریبا مغز نصف اتصالات رو از بین می‌بره.\nپیش‌بینیِ من یکم بزرگ و اغراق‌آمیزه و صرفا یه حدس تقریبا کوره. البته می‌گم «تقریبا» چون الگویی به سبب دانسته‌هام در ذهن من وجود داره، که می‌گه این پیش‌بینی خیلی هم بی‌راه نیست اما باید زمان بگذره و ببینیم که چقدر از راستی‌آزمایی سربلند بیرون میاد.\nبچه‌های امروز، نسبت به نسل‌های گذشته در معرض اطلاعات بی‌اندازه بیشتر و متنوع‌تری قرار دارند. ورود این اطلاعات به مغز بچه‌ها، قبل از synaptic pruning می‌تونه تاثیر مستقیم روی نحوهٔ پاکسازی اتصالات بین سلول‌های عصبی داشته باشه. به صورتی که به جای به وجود اومدن الگوهای بسیار پررنگ (مثل دین که توی مغز ما بچه‌ها می‌کردند)، با الگوهای بی‌شماری طرف باشیم. همین موضوع می‌تونه باعث کم‌تعصب‌تر شدن بچه‌های آینده، نسبت به نسل ما بشه؛ چرا که اون‌ها با یه سری الگوی بسیار پررنگ طرف نیستند، بلکه گزینه‌ها و الگوها زیادند.\nبه نظر من، ذهن بچه‌ای که امروزه به دنیا میاد، آمادگی بیشتری داره تا الگوهای مشکل‌دار رو تغییر بده یا تخریب کنه، و به جاش الگوهای دقیق‌تر و بهتر رو قرار بده. همون چیزی که من طی این مقاله به عنوان هوش معرفیش کردم.\nنسل آینده، نسل بسیار باهوشی خواهد بود، و این نسلِ باهوشْ دین رو، به عنوان یه پکیج کامل از الگوها، نخواهد پذیرفت.\n","permalink":"https://for-liberty.github.io/post/intelligence-and-religion/","summary":"توی این نوشته می‌خوام در خصوص هوش و ارتباطش با مغز الگویاب صحبت کنم. همینطور می‌خوام یه فرضیه در خصوص دین و ارتباطش با هوش ارائه بدم. این از اون نوشته‌هاست که توش حسابی فلسفیدم و حاوی نظرات شخصیمه. پس با احتیاط بخونید.\nمغز، ارگانی الگویاب اگه نگیم مهم‌ترین، باید بگیم یکی از مهم‌ترین کارهای سیستم مرکزی عصبی الگویابیه. مغز به عنوان فرماندهٔ اصلی سیستم عصبی از وقتی چشم باز می‌کنیم به دنبال پیدا کردن الگوهاست.","title":"هوش و دین در برابر یکدیگر"},{"content":"تا حالا به این فکر کردید که اگه شیطان قرآن رو نازل کرده باشه و برای مبارزه با خدا، دینی به اسم اسلام رو پایه گذاشته باشه، اونوقت چی؟ یه مسلمون، معمولا از بچگی، و بدون خواست خودش، این دین رو انتخاب کرده، و حالا در حال پرستش شیطانه.\nوارد دنیای فراطبیعی شدیم؛ در نتیجه اگه نوشتهٔ من در خصوص این دنیای مرموز رو نخوندید، شاید بهتر باشه قبل از خوندن ادامه این نوشته، اون رو بخونید. اگه روی این لینک بزنید، می‌رید به اون نوشته.\nتعریف خدا و شیطان ما چطوری خدا رو از شیطان تشخیص می‌دیم؟ آیا داستان‌های افسانه‌ایِ گذشتگان، که به مراتب درک ناقص‌تری از دنیا داشتند می‌تونه منبع خوبی برای معرفی خدا و شیطان باشه؟ یا متر و معیار مناسب‌تری برای تشخیص خدا از شیطان وجود داره؟\nتوی تصور عامه، خدا یعنی خوبی، عدالت، درستی و صفاتی که با وجدان ما هم‌خوانی داره. شیطان چی؟ زشتی، مکر و پلیدی.\nحالا می‌خوایم کمی به دل اسلام بزنیم و ببینیم که این خدا، با تعریف عامیانه از یک وجودِ خوب و لایق خدایی هم‌خوانی داره یا نه.\nانسان‌زدایی در اسلام در خصوص انسان‌زدایی توی نوشتهٔ قبلی در خصوص اسلام گفته بودم. یکی از علایق من روان‌شناسی و عصب‌شناسیه، و توی تموم این سال‌هایی که در خصوص ذهن و سوگیری‌های ذهن مطالعه کردم، می‌تونم بگم که حربه‌ای کثیف‌تر از انسان‌زدایی برای قرار دادن انسان در مقابل انسان وجود نداره.\nنوع‌دوستی، به خاطر سیستم‌های طبیعی برای بقاء یکی از پررنگ‌ترین خصیصه‌های جاندارانه. این نوع‌دوستی توی انسان هم وجود داره. برای ما، صحنهٔ مُردنِ یه انسان، از نظر بار روانی خیلی سنگین‌تر از کشته شدن یه حیوونه. ما هم‌نوع‌های خودمون رو دارای روح می‌دونیم. جدای از باور به‌وجود روح، این نشون میده که ما خودآگاهی برای هم‌نوع‌های خودمون قائل هستیم. خودآگاهی نسبت به وقایع یعنی قبول می‌کنیم که یه انسان دیگه مثل ما درد و رنج رو حس می‌کنه، همونجوری که خوشحالی و شادی رو، و نسبت بهشون خودآگاهی داره.\nولی وقتی یه هم‌نوع رو به حیوان تقلیل بدیم، قضیه از نظر روانی هم تغییر می‌کنه. دیگه اون انسان رو فاقد «روح» یا خودآگاهی می‌دونیم، برای همین راحت‌تر می‌تونیم مرتکب جنایت بشیم، بدون اینکه فشار روانی شدیدی رو تجربه کنیم.\nاگه دوست داشتید در خصوص Standing Bear توی ویکی بخونید؛ به خصوص وقتی خواست از خودش دفاع کنه و گفت:\nاین دست، همرنگ دستان شما نیست، اما اگر سوراخش کنم، خون جاری می‌شه، و من درد رو حس می‌کنم.\nوقتی قرآنْ کافران یا کسانی که مثل محمد فکر نمی‌کنند رو به حیوانات تقلیل می‌ده، در اصل از همین حقهٔ کثیف استفاده می‌کنه. برای یه انسانْ کشتنِ یه هم‌نوع سخته، مگر با شستشوی مغزیِ قرآن به این نتیجه برسیم که طرف مقابل ما درکِ انسانی نداره. در این صورت، شکنجه کردن، نظاره کردن شکنجه شدن، کشتن، آواره کردن، تجاوز کردن و هزار کار کثیف دیگه، بار سنگین روانی و وجدانیش رو از دست می‌ده.\nشاید سکس با حیوان رو عمل ناشایستی بدونیم، ولی آیا تا حالا شده دلمون برای اون حیوون بسوزه؟ یا صرفا عمل «سکس با حیوان» رو تقبیح می‌کنیم؟ حالا اگه تجاوز به یه انسان باشه، ولی براش اندازه یه حیوان ارزش قائل باشیم چی؟ دیگه زشتی سکس با حیوان در میون نیست، و از طرفی دلمون برای اون کسی که مورد تجاوز قرار گرفته نمی‌سوزه. (خودم درک می‌کنم که چقدر این نوع نگاه کثیفه ولی مجبورم برای نشون دادن منظورم مثال بزنم).\nشاید حالا بهتر بفهمید چطور مسلمون‌ها می‌تونند توی زندان‌های جمهوریِ کثیف اسلامی به دیگران تجاوز کنند، و نه‌تنها کَکِشون نگزه، که لذت هم ببرند. (احکام شرعی که پاداش هم برای این کثافت‌کاری در نظر می‌گیره رو فعلا بی‌خیال بشیم).\nبحثِ انسان‌های مریض و یا روانی جداست. ما از مسلمون‌هایی حرف می‌زنیم که از نظر روانی آدم‌های سالمی هستند، ولی باز از تجاوز لذت می‌برند. ببینید قرآن چقدر اخلاقیات رو تنزل می‌ده که می‌تونه یه انسان سالم رو به یه روانیِ خطرناک تبدیل کنه.\nحالا خدایی که با یه انسان این کار رو می‌کنه، به نظرت خداست یا شیطانه؟\nپدر ایتالیایی سال‌ها پیش دوستی داشتم که از قضا مسلمون دو آتشه بود. یه روز به فکرم رسید که یه داستان تخیلی براش تعریف کنم. گفتم:\nمن: یه خبر خوندم و ریختم به هم.\nاون: مگه چی بود؟\nمن: یه بابایی توی ایتالیا، پسرش رو انداخته توی شومینه و سوزونده. بعد هم وایساده تا زنده زنده سوخته.\nاون: O-o\nاون: دروغ می‌گی. چه جور آدمی بوده مرتیکه روانی.\nمن: طرف گفته که بچه‌م به حرفم گوش نمی‌داد.\nاون: یعنی گناه بچه این بوده که به حرف باباش گوش نمی‌کرده؟\nمن: آره، حرف باباش رو قبول نداشته. حتی بعضی وقت‌ها به باباش می‌گفته که تو اشتباه می‌کنی.\nاون: شوخی می‌کنی؟ مگه میشه؟ این یارو رو باید ببندنش مرتیکه دیوونه رو.\nمن: می‌دونی طرف شبیه کی بوده؟ خدای اسلام. چطور خدای تو، همچین وعده‌ای رو به کسایی میده که بهش کافر هستند و شاید هیچ شَری هم ازشون سر نزده باشه. تازه ماجرا به سوختن و مُردن هم ختم نمی‌شه، بلکه تا ابد می‌سوزونه و زنده می‌کنه و دوباره می‌سوزونه. به نظرت خدای تو روانی نیست؟\nاینجا بود که اخم‌هاش گره خورد توی هم و سوار ماشینش شد و رفت.\nدر حقیقت حتی اگه همهٔ اجبارهای محیطی که به تک‌تک ما تحمیل شده رو کنار بذاریم، و انسان رو دارای اختیار تام در نظر بگیریم، آیا بازم بدترین انسان‌ها هم لایق چنین عذابی هستند؟ به عنوان یه انسان چطوری توجیه می‌کنید این همه شقاوت و سنگدلی رو؟\nاین نوشته از زندیق با عنوان «آیا الله یک سادیست است» جزئیات بیشتری از روانی بودن الله رو با ارجاع به آیات قرآن واکاوی کرده.\nسوره نساء آیه ۵۶\nإِنَّ الَّذِينَ كَفَرُواْ بِآيَاتِنَا سَوْفَ نُصْلِيهِمْ نَارًا كُلَّمَا نَضِجَتْ جُلُودُهُمْ بَدَّلْنَاهُمْ جُلُودًا غَيْرَهَا لِيَذُوقُواْ الْعَذَابَ إِنَّ اللّهَ كَانَ عَزِيزًا حَكِيمًا\nآنان را که به آيات ما کافر شدند به آتش خواهيم افکند هر گاه پوست تنشان بپزد پوستی ديگرشان دهيم، تا عذاب خدا را بچشند خدا پيروزمند و حکيم است.\nسوره کهف آیه ۲۹\nوَقُلِ الْحَقُّ مِن رَّبِّكُمْ فَمَن شَاء فَلْيُؤْمِن وَمَن شَاء فَلْيَكْفُرْ إِنَّا أَعْتَدْنَا لِلظَّالِمِينَ نَارًا أَحَاطَ بِهِمْ سُرَادِقُهَا وَإِن يَسْتَغِيثُوا يُغَاثُوا بِمَاء كَالْمُهْلِ يَشْوِي الْوُجُوهَ بِئْسَ الشَّرَابُ وَسَاءتْ مُرْتَفَقًا\nبگو : اين سخن حق از جانب پروردگار شماست هر که بخواهد ايمان بياورد و هر که بخواهد کافر شود ما برای کافران آتشی که دود آن همه را در برمی‌گيرد، آماده کرده‌ايم و چون به استغاثه آب خواهند از آبی چون مس گداخته که از حرارتش چهره‌ها کباب می‌شود بخورانندشان، چه آب بدی و چه آرامگاهی بد.\nسوره غافر آیه ۷۱، ۷۲، ۷۳\nإِذِ الْأَغْلَالُ فِي أَعْنَاقِهِمْ وَالسَّلَاسِلُ يُسْحَبُونَ ؛ فِي الْحَمِيمِ ثُمَّ فِي النَّارِ يُسْجَرُونَ ؛ثُمَّ قِيلَ لَهُمْ أَيْنَ مَا كُنتُمْ تُشْرِكُونَ آنگاه که غل‌ها را به گردنشان اندازند و با زنجيرها بکشندشان؛ در آب جوشان، سپس در آتش، افروخته شوند؛ آنگاه به آنها گفته شود: آن شريکان که برای خدا می‌پنداشتيد کجا هستند؟\nسوره اعراف آیه ۱۷۹\nوَلَقَدْ ذَرَأْنَا لِجَهَنَّمَ كَثِيرًا مِّنَ الْجِنِّ وَالإِنسِ لَهُمْ قُلُوبٌ لاَّ يَفْقَهُونَ بِهَا وَلَهُمْ أَعْيُنٌ لاَّ يُبْصِرُونَ بِهَا وَلَهُمْ آذَانٌ لاَّ يَسْمَعُونَ بِهَا أُوْلَـئِكَ كَالأَنْعَامِ بَلْ هُمْ أَضَلُّ أُوْلَـئِكَ هُمُ الْغَافِلُونَ\nبرای جهنم بسياری از جن و انس را بيافريديم ايشان را دل‌هايی است، که بدان نمی‌فهمند و چشم‌هايی است که بدان نمی‌بينند و گوش‌هايی است که بدان نمی‌شنوند اينان همانند چارپايانند حتی گمراه‌تر از آن‌هايند اينان خود غافلانند.\nسوره النبأ آیات ۲۱ تا ۲۵\nإِنَّ جَهَنَّمَ كَانَتْ مِرْصَادًا لِلْطَّاغِينَ مَآبًا لَابِثِينَ فِيهَا أَحْقَابًا لَّا يَذُوقُونَ فِيهَا بَرْدًا وَلَا شَرَابًا إِلَّا حَمِيمًا وَغَسَّاقًا جَزَاء وِفَاقًا إِنَّهُمْ كَانُوا لَا يَرْجُونَ حِسَابًا\nجهنم در انتظار باشد؛ طاغيان، را منزلگاهی است؛ زمانی دراز در آنجا درنگ کنند ؛ نه خنکی چشند و نه آب، جز آب جوشان و خون و چرک؛ اين کيفری است برابر کردار زيرا آنان به روز حساب اميد نداشتند.\nسوره بقره آیه ۲۴\nفَإِن لَّمْ تَفْعَلُواْ وَلَن تَفْعَلُواْ فَاتَّقُواْ النَّارَ الَّتِي وَقُودُهَا النَّاسُ وَالْحِجَارَةُ أُعِدَّتْ لِلْكَافِرِينَ\nو هر گاه چنين نکنيد که هرگز نتوانيد کرد پس بترسيد از آتشی که برای کافران مهيا شده و هيزم آن مردمان و سنگها هستند.\nسوره آل عمران آیه ۱۰\nإِنَّ الَّذِينَ كَفَرُواْ لَن تُغْنِيَ عَنْهُمْ أَمْوَالُهُمْ وَلاَ أَوْلاَدُهُم مِّنَ اللّهِ شَيْئًا وَأُولَـئِكَ هُمْ وَقُودُ النَّارِ\nکافران را دارايی‌ها و فرزندانشان هرگز از عذاب خدا نرهاند آنها خود، هيزم آتش جهنمند.\nخدای اسلام، حتی اگه وجود داشته باشه، یه روانیِ شقی و فاقد ارزش و اعتبار برای پرستیدنه. این خدا، با همین یه صفت هولناک خیلی بیشتر شبیه به شیطانه.\nلایق درد و رنج موضوع بالا حتی یه عارضهٔ جانبی دیگه هم داره که مخلوطی از دو تیتر قبلیه. اجازه بدید بیشتر توضیح بدم.\nیه مسلمون رو در نظر بگیرید. این شخص با یه نفر دومی روبرو شده. این نفر دوم یا یه کافره یا حتی یه مسلمونِ «گمراه» که به خاطر اعمالش (مثلا نوشیدن الکل) لایق خشم خدا و احتمالا عذاب‌های جهنمه. حالا به نظرتون اون مسلمون که شخص دوم رو لایق عذاب و شکنجه می‌دونه، می‌تونه باهاش همدلی کنه؟\nوقتی اون مسلمون می‌بینه که یه کافر داره عذاب و بدبختی می‌کشه، چطور می‌تونه با اون شخص همدلی کنه، اگه باورش این باشه که طرف لایق آتش جهنمه؟\nمی‌بینید که چقدر ساده و زیرپوستی اسلام بین انسان‌ها جدایی می‌ندازه و اون‌ها رو مقابل هم قرار می‌ده؟ می‌بینید چطور اسلام به سادگی مسلمون رو نسبت به درد و رنجی که توی دنیا وجود داره کور می‌کنه؟\nاگه خدای این دینْ خبیث و شیطان‌صفت نیست، پس تعریف خباثت چیه؟\nنگاه از بالا و برتری ماده اول منشور حقوق بشر سازمان ملل می‌گه:\nتمام انسانها آزاد زاده شده و در حرمت و حقوق با هم برابرند. عقلانیت و وجدان به آن‌ها ارزانی شده و لازم است تا با یکدیگر عادلانه و برادرانه رفتار کنند.\nویژگیِ یه مؤمنْ ایمان به دینه و ایمان به دین یعنی باور به درستی و حقانیت اون. الان خودتون رو جای یه مؤمن بذارید. شما به خیال خودتون راه حق رو پیدا کردید. نگاهتون به دیگران چطوریه؟ به خصوص وقتی کتاب دینِ شما مدام تکرار می‌کنه که شما به راه راست هدایت شدید و بقیه گمراهند؛ یا حتی پا رو فراتر از اون می‌ذاره و می‌گه که بقیه کر و کور و نفهمند؛ از این هم بدتر، اون‌ها رو حیوون‌های بی‌شعور خطاب می‌کنه!\nآیهٔ ۱۷۱ از سوره بقره:\nو مَثَل [دعوت‌کننده‌] کافران چون مَثَل کسی است که حیوانی را که جز صدا و ندایی [مبهم، چیزی‌] نمی‌شنود بانگ می‌زند. [آری،] کرند، لالند، کورند. [و] درنمی‌یابند.\nسال‌ها پیش یه مناظره رو از بیل نای با یه مسیحی مشاهده می‌کردم که بیل به نکتهٔ خیلی جالبی اشاره کرد. طرف ازش پرسید «چی باعث میشه که به خدا باور پیدا کنی؟» بیل جواب داد «یه تیکه سند و مدرک علمی که وجودش رو اثبات کنه.» بیل ادامه داد «چی می‌تونه باعث بشه که دست از ایمان به خدا بکشی؟» و طرف جواب داد «هیچی!»\nدر خصوص ایمان و فرقش با باور قبلا اینجا حرف زدم. جوابی که کن هَم به بیل داد، پاسخ خیلی از مؤمنین واقعیه که با تموم وجود ایمان دارند. اون‌ها پی مدرک برای اثبات درستی یا غلطی باورشون نیستند، بلکه حتی تشکیک رو گناه می‌دونند. یعنی حتی اگه چشمشون چیزی رو ببینه که به باورشون صدمه می‌زنه، خودشون رو تسخیر شده در نظر می‌گیرند ولی ایمانشون رو زیر سؤال نمی‌برند. نتیجه اینکه نه‌تنها حرف قرآن (سوره بقره آیه ۱۷۱) رو قبول ندارم، بلکه فکر می‌کنم داره کلا اشتباه می‌زنه!\nولی همین موارد باعث شده که مسلمون‌ها بقیه رو گمراه و احمق و نادان در نظر بگیرند. توصیه‌های امر به معروف و نهی از منکر که امیدوارم در آینده در خصوصش بنویسم، هم این نوع نگاه از بالا به پایین رو تصدیق می‌کنه. اینجاست که بهشتِ اجباری میشه وظیفهٔ یه مسلمونی که یا از سر نیت خوب می‌خواد شما رو به سمت بهشت راهنمایی کنه، یا به خاطر پاداش اخروی و با زور.\nکار تا جایی پیش می‌ره که یه عده مسلمون تصمیم می‌گیرند زنان باید چادر سرشون کنند. چرا؟ چون راه درست اینه. اگه نخوان سرشون کنند چی؟ به خودشون ظلم کردند!\nیعنی به این نتیجه رسیدند که یه انسان خودش توانایی تشخیص ظلم به خودش رو هم نداره. می‌گن ما راه درست رو یافتیم و تو هم باید بیای، حتی اگه نخوای؛ و این لطفِ ماست به تو!\nیا حتی حکم اعدام کسی که از اسلام جدا شده رو باز یه لطف در حق خودش و جامعه در نظر می‌گیرند. چطور؟ می‌گن که می‌کُشیمت تا بار گناهانت سنگین‌تر نشه!\nدر مجموع اون مسلمون شما رو یه گمراه می‌بینه. در نظر مسلمون، منِ بی‌دین یه احمقِ بی‌بصیرت هستم. با نوع نگاهی که قرآن هم تاییدش می‌کنه، من اونقدر مفلوکم که خودآگاهانه دارم با سرنوشت خودم می‌جنگم با اینکه می‌دونم دین اسلام «کامل‌ترین دین» خداست. حتی به این فکر نمی‌کنند که شاید یه سر سوزن حق با من باشه چون ایمان دارند!\nاینجاست که نگاه تبعیض‌آمیز به هم‌نوعْ خودش رو نشون می‌ده. دیگه به نظر اسلام من یه انسان برابر نیستم، بلکه یه کودنِ حیوان‌صفتِ نجس و ناپاک هستم.\nآیهٔ ۲۸ سوره توبه:\nای کسانی که ایمان آورده‌اید، حقیقت این است که مشرکان ناپاکند…\nحالا شما پیش خودت فکر کن کدوم خالقی میاد اینجور بین انسان‌ها تخم دشمنی، تبعیض و نگاه تحقیرآمیز رو بکاره؟ اگه پدر و مادری بین بچه‌هاشون اینجوری فرق بذارن شما سرزنششون نمی‌کنید؟ این خداست یا شیطانه؟ کسی که با اولین مادهٔ منشور حقوق بشر هم مشکل داره.\nشیطان‌پرستی روی صحبتم با مسلمون‌هاست. یه لحظه با خودتون فکر کنید. به آیات سراسر رذالت، ناپاک و زشت قرآن نگاه کنید. شاید در حال پرستیدن شیطان باشید. یعنی من فکر می‌کنم که احتمال اینکه قرآن آیات شیطان و محمد از طرف شیطان اومده باشه به مراتب بیشتر از الهی بودنشه. اگه اون دنیایی باشه و کسی قرار باشه که ضرر کنه، شاید شخصِ شیطان‌پرستی که به این آیات کثیف باور داره، اول صف باشه!\nو در آخر این شعر از سعیدی سیرجانی تقدیم شما (لطفا با دقت گوش کنید):\n","permalink":"https://for-liberty.github.io/post/islam-is-evil-religion/","summary":"تا حالا به این فکر کردید که اگه شیطان قرآن رو نازل کرده باشه و برای مبارزه با خدا، دینی به اسم اسلام رو پایه گذاشته باشه، اونوقت چی؟ یه مسلمون، معمولا از بچگی، و بدون خواست خودش، این دین رو انتخاب کرده، و حالا در حال پرستش شیطانه.\nوارد دنیای فراطبیعی شدیم؛ در نتیجه اگه نوشتهٔ من در خصوص این دنیای مرموز رو نخوندید، شاید بهتر باشه قبل از خوندن ادامه این نوشته، اون رو بخونید.","title":"اسلام، دینِ شیطان؟"},{"content":"بعد از اینکه جاویدنام محمد مرادی جونش رو فدای این انقلاب کرد واکنش‌های ضد و نقیضی رو شاهد بودیم. محمد از خفَّتِ زیستن با وجود حکومت‌های خون‌خواری مثل جمهوری اسلامی گفت. و مردم ناگهان دایه‌هایی مهربان‌تر از مادر شدند و خواسته یا ناخواسته، در مسیر اطلاع‌رسانی سنگ‌اندازی کردند. محمد جونش رو فدا کرد، تا صدای اعتراض و انقلاب ما به گوش جهان بیشتر از پیش برسه، و یه سری با محکوم کردن نسبی این خودکشی مانع خواست محمد شدند.\nاین موضوع برای من دردآور بود. برای همین خواستم کمی در خصوصش بنویسم.\nخودکشی و شجاعت واکنش یه سری از کاربرها این بود:\nخودکشی نه‌تنها کار شجاعانه‌ای نیست، بلکه احمقانه‌ست.\nجدای از مورد محمد مرادی، خودکشی شاید در مواردی احمقانه باشه، ولی شجاعانه بودنش رو نمی‌تونیم زیر سؤال ببریم. خودکشی چه از سر نااُمیدی، استیصال، یا افسردگی و چه به عنوان یه حرکت اعتراضی، شجاعانه‌ست. برای هر کسی دل از جانْ شُستن و رها شدن در آغوش تاریکِ مرگ سخته. از گرفتن تصمیمش تا انجام دادنش. خودکشی شجاعانه‌ست، بی‌چون و چرا شجاعانه‌ست.\nخودکشی و تقدس ولی آیا خودکشی به عنوان عملی شجاعانه، مقدس هم هست؟ جواب این سؤال بستگی به محتوا و زمینهٔ خودکشی داره. خودکشی از سر استیصال و ناامیدی، به نظرم مقدس نیست، و شخص نه فقط حق زندگی رو از خودش می‌گیره (که البته باید قبول کنیم که خودش صاحب اختیار این حقه) بلکه به اطرافیان نزدیکش هم ضربه وارد می‌کنه. با خودکشی درد تموم نمیشه، بلکه فقط منتقل میشه به عزیرترین‌هامون.\nشاید بهترین کار این باشه که کمک بگیریم. کمک گرفتن نشانهٔ ضعف نیست، بلکه نشانه‌ای از آدم بودنه.\nولی حرکت محمد، همونجور که خودش گفت نه به خاطر بیماری روانی بود، نه از سر ناامیدی، بلکه حرکتی اعتراضی برای جلب توجه بخشی از رسانه‌های بی‌خیال و کرخت بود.\nاجازه بدید با یه قیاس مسئله رو شرح بدم. فرض کنید که یه قطار با سرعت در حال حرکته. چند نفر روی مسیر حرکت این قطار نشستند و غافل از اینکه هر لحظه ممکنه قطار جونشون رو بگیره.\nیه نفر صحنه رو می‌بینه و می‌خواد کمک کنه. تنها کاری که برای نجات اون افراد از دست شخص برمیاد، فدا کردن جونش و پریدن جلوی قطاره.\nاین کار خودکشیه، و اون شخص عواقب کارش رو می‌دونه، با این حال انجامش میده. حالا به نظر شما، کارش مقدس بوده؟ به نظر من که بوده.\nحرکت اعتراضی محمد هم چیزی شبیه به پریدن جلوی قطار بوده. خودکشی محمد از جنس خودکشی برای نجات جون انسان‌های دیگه بوده.\nبا خودتون فکر کنید که حرکت محمد، توی دل داعیه‌دار دموکراسی در قلب اروپا، چقدر می‌تونه نظر رسانه‌ها رو به خودش جلب کنه؟ چقدر می‌تونه کمک کنه تا کشورهای اروپایی زودتر به خودشون بیان، و شرایط رو برای جمهوری کودک‌کُش اسلامی سخت کنند؟ و چقدر به ساقط شدن این رژیم سرعت بده؟ رژیمی که هر ثانیه که زودتر ساقط بشه، افراد کمتری داغ‌دار می‌شن، افراد کمتری کُشته می‌شن، افراد کمتری از آغوش گرم خونواده‌هاشون دور می‌مونند و افراد کمتری شکنجه می‌شن.\nشاید تاثیر این حرکت کمتر از چیزی که من تصور می‌کنم باشه، و شاید بیشتر، ولی مهم نیت محمد برای این اقدام بوده. محمد، با جلب توجه رسانه‌ها، شاید زندگیش رو فدای خیلی زندگی‌هایی کرد که قرار بود نابود بشن، ولی نخواهند شد.\nاز این دست خودکشی‌های اعتراضی توی طول تاریخ کم نداشتیم و از اتفاق هنوز که هنوزه از بعضی‌هاشون صحبت می‌کنند و در خصوصشون کتاب می‌نویسند. اگه این حرکت‌ها مهم نبود، از دل تاریخ بیرون نمی‌زد و کسی ازشون بعد از دهه‌ها صحبت نمی‌کرد. یه نمونه‌ش راهب بودایی، تچ کوانگ دوک و آتش زدن خودش در میون جمعیت بود که نه فقط جهانی شد، که ناگهان توجه رسانه‌های دنیا رو به سمت تحولات حکومت ویتنام جنوبی جلب کرد.\nخودکشی‌های هیجانی اکثر مخالفان ترس از به‌وجود اومدن یه موج هیجانی رو عامل مخالفتشون می‌دونستند. هرچند نمی‌تونم در خصوص آمار و آیندهٔ این حرکت پیش‌گویی کنم، ولی می‌دونم که حرکت محمد در پاسداشت زندگی بود، نه ترویج خودکشی، و یکم فسفر سوزوندن احتمالا هر کسی رو به نتیجهٔ مشابه می‌رسونه.\nجوون‌هایی که کف خیابون هستند، اگه بیشتر از منِ چهل ساله باهوش و باخِرَد نباشند، کمتر نیستید. تقلیل و چسبوندن جنبش بی‌نظیری که همین جوون‌ها راه انداختند به حرکت‌های هیجانی، ظلم بزرگی به این نسله. اون‌ها به خوبی درک می‌کنند که محمد چرا این کار رو کرد.\nاول اجازه بدید که خودکشی‌ها رو به دو دسته ۱) از سر استیصال و ۲) حرکت اعتراضی تقسیم کنیم.\nخودکشی تاحدودی مُسریه، و ممکنه حرکت محمد روی دستهٔ اول تاثیر منفی داشته باشه. من مخالف این موضوع نیستم. ولی تاثیرش چقدر می‌تونه باشه؟ به اندازهٔ یک خودکشی.\nو اما به عنوان حرکت اعتراضی، کسی که این کار رو انجام می‌ده، از عواقبش مطلع هست و می‌دونه که باید فداکاریشْ اون بازخورد لازم رسانه‌ای رو، برای به ثمر رسیدن هدفش، داشته باشه. دقیق‌تر که نگاه می‌کنیم، حرکت محمد تا حدودی توجه رسانه‌ای رو کسب کرد (البته اگه سنگ‌اندازی‌ها نبود، اوضاع بسیار بهتر می‌شد)، ولی آیا خودکشی دوم و سوم و چهارم هم به همین میزان می‌تونه تاثیرگذار باشه؟ به نظرم نه، و با شیب تندی شاید اثرش رو از دست بده. پس کسی که می‌خواد این حرکت اعتراضی رو انجام بده، احتمالا به این موضوع هم واقفه که بهایی که با جونش می‌پردازه، شاید اون بازدهی که می‌خواد رو نداشته باشه، در نتیجه دست بکشه.\nمحمد یه تاریخ‌دانِ باسواد بوده، و به انتخابی که کرد احترام می‌ذارم. اجازه نمی‌دم که نادانی خودم نسبت به حرکتش باعث بشه که صداش شنیده نشه. من، محمد رو به اندازهٔ خودم فریاد می‌زنم. محمد جونش رو برای بلند کردن این صدا داد. من نهایتا می‌تونم کمک کنم صداش به انسان‌های بیشتری برسه.\nو این کار رو خواهم کرد.\nبه‌روز رسانی ۱۲ بهمن\nاین نوشته از جیمز بی‌دین روی توییتر، نوشتهٔ قابل تأمل و به‌جایی بود.\nزن، زندگی، آزادی\n","permalink":"https://for-liberty.github.io/post/mohamad-moradi/","summary":"بعد از اینکه جاویدنام محمد مرادی جونش رو فدای این انقلاب کرد واکنش‌های ضد و نقیضی رو شاهد بودیم. محمد از خفَّتِ زیستن با وجود حکومت‌های خون‌خواری مثل جمهوری اسلامی گفت. و مردم ناگهان دایه‌هایی مهربان‌تر از مادر شدند و خواسته یا ناخواسته، در مسیر اطلاع‌رسانی سنگ‌اندازی کردند. محمد جونش رو فدا کرد، تا صدای اعتراض و انقلاب ما به گوش جهان بیشتر از پیش برسه، و یه سری با محکوم کردن نسبی این خودکشی مانع خواست محمد شدند.","title":"محمد مرادی"},{"content":"همه‌مون روزهای سختی رو می‌گذرونیم. روزهای پر از خشم و سرخوردگی، یأس و امید، روزهایی که آرزو می‌کردیم ای کاش اصلا به دنیا نیومده بودیم و روزهایی که افتخار می‌کنیم بین این همه آدم شجاع و قوی‌دل چشم باز کردیم.\nته دلمون، حال هیچکدممون با این تلاطم‌های شدیدِ احساسی خوب نیست؛ چه کسایی که اسیر چنگال آخوندها و آخوند-مسلک‌های خون‌خوار و خون‌شورند چه کسایی که مهاجرت کردند ولی ریشه‌هاشون رو اینجا جا گذاشتند. می‌خوایم تموم بشه این شب تاریک و باریکه‌هایی از نور آزادی آروم‌آروم شروع به تابیدن به این سرزمین کنه؛ اونم درست بعد از بلندترین اِشغال تاریخی سرزمین اجدادی‌مون.\nوسط این سیاهی، گاهی به هم دیگه خُرده می‌گیریم و انتقادهایی می‌کنیم، که نه به خودمون کمک می‌کنه، نه به طرف مقابل، و نه به مسیری که می‌ریم. اگه صادقانه به فکر کمک به انقلابمون هستیم، باید بدونیم که حال هیچکس خوب نیست و هر کس داره بسته به روحیات خودش، تلاشش رو برای گذر از جمهوریِ کودک‌کُش اسلامی می‌کنه.\nاین نوشته، یه درد و دلِ انتقادی از دوستانه. خُرده گرفتن به همون خُرده گرفتن‌هامونه.\nخارج‌نشین‌ها اول از همه روی صحبت‌هام با اون‌هاییه که گاه و بی‌گاه به دوستان خارج‌نشین می‌پَرند. ببین دوست عزیزم، کسی که درد مهاجرت رو تحمل کرده، از وطنش بُریده و رفته یه زندگی معمولی رو شروع کرده، اگه داره کمکی می‌کنه، از سر شرافت و انسانیته. چرا باید ذهنش رو درگیر جایی کنه که حداقل از نظر فیزیکی ازش گذشته؟ چون هم‌وطن ماست و درد ما رو می‌فهمه. چون شریفه و می‌خواد کمک کنه تا من و تویی که گیر اهریمن افتادیم آزاد بشیم. چون وطن‌پرسته و می‌خواد ایران رو از دست ضحاک نجات بده.\nدوستان عزیزم، اون انسان شریف، داره انسانیت و شرافتش رو نشون می‌ده؛ از تفریح و کار و انرژی و وقت و سرمایه‌ش می‌زنه که قدمی برای ایران برداره. اگه بهش می‌پَری بدونْ که داری توی زمین جمهوری کودک‌کُش اسلامی بازی می‌کنی. کارهایی که اون خارج‌نشین عزیز می‌کنه، فشاری که از طریق حضورش و اعتراضش از طریق کشورِ محل اقامتش به جمهوری اسلامی وارد می‌کنه، از ارکان اساسی این انقلابه. درسته که جونشون اندازهٔ تویی که داخل می‌جنگی در خطر نیست، ولی اونم داره هزینه می‌ده، دقیقا وقتی که می‌تونه بی‌تفاوت باشه؛ داره برای ما و وطن می‌جنگه، به احترامش و به خاطر شرافتش باید کلاه از سر برداریم، نه اینکه طلب‌کارانه خُرده بگیریم.\nداخل‌نشین‌ها همه‌مون می‌دونیم که جمهوری اسلامی چقدر وحشی و مکاره. وقتی یه آدم، با خطر مواجه می‌شه، واکنش‌های متفاوتی رو بروز می‌ده. یکی روبرو می‌شه، یکی پشت‌به‌رو می‌شه و فرار می‌کنه، یکی خُشکش می‌زنه. یکی رو ترسش می‌خوره، یکی ترسش رو می‌خوره. ماها، مثل انگشت‌های یه دست، شکل هم نیستیم و بهتره قبول کنیم وزنِ هرکدوممون توی این بازی متفاوته، ولی هیچکدوم بی‌ارزش نیست.\nبا دوستی حرف می‌زدم، می‌گفت\nمن توی شبکه‌های مجازی، بین دوستان و همکارها، تلاش می‌کنم که پژواکِ صدای انقلاب باشم، ولی وقتی پلیس می‌بینم، پاهام جوری شروع به لرزیدن می‌کنه که عملا فلج می‌شم.\nما از این شخص، چه انتظاری می‌تونیم داشته باشیم؟ اینکه فعالیت انقلابیش رو قطع کنه، چون نمی‌تونه باهامون کف خیابون باشه؟ یا اینکه درک کنیم که دست خودش نیست، ولی با وجود همهٔ این‌ها بازم ساکت ننشسته و داره تلاش می‌کنه؟\nدوست دیگه‌ای از پول‌نویسی و دیوارنویسی می‌گفت. یکی از تحریم و اعتصاب کردنش می‌گفت. یکی از جنگِ وسط میدون با نیروهای تاریکی.\nیه نفر کوکتل می‌سازه، یه نفر شناسایی می‌کنه، یه نفر اقدام. درسته که سطحِ خطر کردنِ این سه نفر تفاوت‌هایی داره، ولی ما آدم‌ها و جوامعمون از همین تفاوت‌هاست که شکل گرفته، قشنگ شده و فرگشت پیدا کرده. ماها مکمل همدیگه هستیم. و یه انقلاب از دل تلاشِ تک‌تک اجزاءش ظهور می‌کنه.\nبرای تغییر باید از دایرهٔ راحت‌طلبی‌مون خارج بشیم و هر کدوممون یه قدم جلو بیایم، ولی انتظار نداشته باشید که همه، خیلی سریع، این قدم‌ها رو بردارند و توی خط مقدم کنار شجاع‌دل‌ترها بجنگند.\nهمدیگه رو بیشتر درک کنیم تا بتونیم همدلانه‌تر دست هم رو بگیریم و ضربهٔ نهایی رو به این رژیم کودک‌کُش بزنیم.\nحرف آخر این وسط هیچکسی منّتی سر دیگری نمی‌تونه بذاره. نوید افکاری یه جایی گفت:\nمخاطب من هر آدمیه که دم از انسانیت میزنه و ذره‌ای از شرافت توی وجودش هست. سکوت شما یعنی حمایت از ظلم و ظالم، چون شرافت انسانی جز با حمایت از حق و عدالت معنایی نداره.\nهر کدوم از ما، چه خارج، چه داخل، چه توی خط مقدم، چه دم در سفارت‌های جمهوری اسلامی، چه توی توییتر و اینستاگرام، چه با اسپری رنگ کنار دیوارهای کوچه پس‌کوچه‌های شهر، برای شرافت و انسانیت می‌جنگیم. هیچکس منتی سر هیچکسی نداره. ما، اول از همه، داریم به خودمون ثابت می‌کنیم که آزاده‌ایم. هر کس هر قدمی برداشت، از شرافت و بزرگی و انسانیتشه؛ منتی سر کسی نیست.\nجنگیدن برای آزادی و آزادگی، برای شرافت و انسانیت با منّت گذاشتن اصلا جور در نمیاد.\nیاد اون حرف افتادم که می‌گفت:\nخاک می‌خوریم، خاک نمی‌دیم.\nخاکمونه، حقمونه، پسش می‌گیریم؛ و با افتخار تقدیمش می‌کنیم به فرزندانِ سربُلندِ ایران، از حالا تا قیامت.\nآره، اگه با هم یکی نشیم، یکی‌یکی تموم می‌شیم، ولی یادمون نره ما همین الان هم قشنگ‌ترین نمایش اتحاد رو به اجرا گذاشتیم. دنیا به احتراممون ایستاده و حمایت می‌کنه. اگه با هم مهربون باشیم، به جای خُرده گرفتن‌های از سر خشم و ناچاری، دست همدیگه رو بگیریم، و قدم برداریم، شجاعت تکثیر میشه. اون قدم‌های کوچیک تبدیل به لرزه‌های بزرگ توی دل کسایی میشه که سرزمینمون رو اشغال کردند.\nاز هر کسی که باهاش در ارتباطیم بخوایم که سهم خودش رو بر اساس روحیات خودش بده. ولی از کسی طلبکار نباشیم که چرا مثل اون شجاع‌دل‌هایِ خط مقدم، بی‌باک زاییده نشده.\nوقتی قدم‌های هرچند کوچیک برداشته بشه، وقتی تک‌تکمون خودمون رو صاحب این انقلاب بدونیم، قدم‌های بعدی هم برداشته خواهد شد. ولی اگه با خُرده گرفتن، مانع شکل گرفتن‌های همون قدم‌های کوچیک بشیم، این طفل هیچوقت راه نمی‌اُفته که به تو هموطن عزیز توی خط مقدم بپیونده. اجازه بدیم که این بچه‌ها هم راه رفتن یاد بگیرند.\nو بعدش، به یاد جاویدنام‌هایِ راه آزادی، روی نعش متعفن جمهوری کودک‌کُش اسلامی، کنار هم خواهیم رقصید.\nبعدِ این همه بارونِ خون، بالاخره پیداش می‌شه رنگین‌کمون…\n","permalink":"https://for-liberty.github.io/post/some-thoughts-on-iran-revolution/","summary":"همه‌مون روزهای سختی رو می‌گذرونیم. روزهای پر از خشم و سرخوردگی، یأس و امید، روزهایی که آرزو می‌کردیم ای کاش اصلا به دنیا نیومده بودیم و روزهایی که افتخار می‌کنیم بین این همه آدم شجاع و قوی‌دل چشم باز کردیم.\nته دلمون، حال هیچکدممون با این تلاطم‌های شدیدِ احساسی خوب نیست؛ چه کسایی که اسیر چنگال آخوندها و آخوند-مسلک‌های خون‌خوار و خون‌شورند چه کسایی که مهاجرت کردند ولی ریشه‌هاشون رو اینجا جا گذاشتند.","title":"حال هیچکس خوب نیست"},{"content":"من و شمایی که توی یه کشور مسلمون به دنیا میایم، معمولا بدون خواست خودمون، به عنوان یه مسلمون بزرگ می‌شیم. مثل اکثر مردم دنیا، دخالتی توی تعیین دینمون نداریم. بزرگ‌تر که می‌شیم، طبق یه رویهٔ معمول، احساس می‌کنیم که این دین، دینِ حقه و از شانس خوبمون، ما صاف افتادیم توی دل بهترین مکتب دنیا. وقتی هم شروع به تحقیق می‌کنیم، صرفا اون چیزهایی رو می‌بینیم که باورهای قبلی رو تایید می‌کنند؛ پس با تحقیق کردنْ مؤمن‌تر و متعصب‌تر می‌شیم. این سوگیری ذهنی، با اسم سوگیری تأییدی شناخته میشه.\nاگه فکر می‌کنید که نسبت به سوگیری‌های ذهنی، در امان هستید باید بگم که متاسفانه فقط نسبت به این موضوع بی‌سوادید. همهٔ ما درگیر این سوگیری‌هاییم. اینکه چطور بعضی از آدم‌ها از این حلقهٔ نامیمون بیرون می‌زنند، و بی‌دین می‌شن، دلیلی بر رد این سوگیری نیست. من هم مثل شما این سوگیری رو دارم، اما مجهز کردن ذهن به تفکر انتقادی، باعث میشه که انسان نسبت به افکار و اعتقاداتش شک پیدا کنه و تلاش کنه تا با راه رفتن توی کفش دیگران، قضیه رو از زاویه‌های دیگه ببینه و بسنجه.\nتوی دلِ همین تفکرات نقادانه‌ست، که ناگهان یه راه تازه رو پیدا می‌کنه، و متوجه می‌شه چقدر ذهنش و اون سوگیری‌ها مانعِ دیدنِ واقعیت‌ها شده بودند.\nبه مسلمونِ قصه‌مون برگردیم. خدای یه مسلمون، حرف‌هاش رو از طریق قرآن با بنده‌ش می‌زنه، در نتیجه برای اینکه رُک و پوست‌کنده ببینیم با چه مدل خدایی طرف هستیم، بهتره یه راست بریم سراغ کتابش. ما این فرض رو قبول می‌کنیم که یه دنیای فراطبیعی و خدا و شیطانی وجود دارند. من به ماوراءالطبیعه اعتقادی ندارم، ولی این فرض رو برای ادامهٔ گفتگو لازم داریم. اگه نوشتهٔ من در خصوص این دنیای مرموز رو نخوندید، شاید بهتر باشه قبل از خوندن ادامه این نوشته، اون رو بخونید. روی این لینک بزنید، می‌رید به اون نوشته.\nگوشه‌هایی از کلام خدای اسلام اول از همه لازمه بگم که قرآن آیات قشنگ و انسانی کم نداره. آیاتی که سفارش به نیکی و نیکوکاری کردند. ولی از طرف دیگه، آیات مهلک و خطرناک هم کم نداره. فعلا روی سخن ما همین آیات مهلکه. من یه تعدادی رو اینجا میارم.\nمن از سایت زندیق برای نقل کردن آیات کمک گرفتم چون این سایت یه دسته‌بندی خوب و مرتب برای این کار داره. زندیق یکی از بهترین سایت‌ها با مطالب ساماندهی‌شده برای نگاه رُک به اسلام و تاریخشه.\nدر خصوص تبعیض و برده‌داری: سوره بقره آیه ۲۲۱:\nو با زنان مشرک ازدواج مکنید، تا ایمان بیاورند. قطعاً کنیز با ایمان بهتر از زن مشرک است، هر چند [زیبایی‌] او شما را به شگفت آورد. و به مردان مشرک زن مدهید تا ایمان بیاورند. قطعاً برده با ایمان بهتر از مرد آزاد مشرک است، هر چند شما را به شگفت آورد. آنان [شما را] به سوی آتش فرا می‌خوانند، و خدا به فرمان خود، [شما را] به سوی بهشت و آمرزش می‌خواند، و آیات خود را برای مردم روشن می‌گرداند، باشد که متذکر شوند.\nسوره نحل آیه ۱۹ رو در نظر بگیرید:\nخدا مَثَلی می‌زند: بنده‌ای است زرخرید که هیچ کاری از او برنمی‌آید. آیا [او] با کسی که به وی از جانب خود روزی نیکو داده‌ایم، و او از آن در نهان و آشکار انفاق می‌کند یکسان است؟ سپاس خدای راست. [نه،] بلکه بیشترشان نمی‌دانند.\nدر خصوص برتری مردان نسبت به زنان: سوره بقره آیه ۲۲۳:\nزنان شما کشتزار شما هستند. پس، از هر جا [و هر گونه‌] که خواهید به کشتزار خود [در]آیید، و آنها را برای خودتان مقدم دارید، و از خدا پروا کنید و بدانید که او را دیدار خواهید کرد، و مؤمنان را [به این دیدار] مژده ده.\nسوره بقره آیه ۲۲۸:\n… و مانند همان [وظایفی‌] که بر عهده زنان است، به طور شایسته، به نفع آنان [بر عهده مردان‌] است، و مردان بر آنان درجه برتری دارند، و خداوند توانا و حکیم است.\nدر خصوص شقاوت و بی‌رحمی: سوره نساء آیه ۵۶:\nبه زودی کسانی را که به آیات ما کفر ورزیده‌اند، در آتشی [سوزان‌] درآوریم؛ که هر چه پوستشان بریان گردد، پوستهای دیگری بر جایش نهیم تا عذاب را بچشند. آری، خداوند توانای حکیم است.\nسوره کهف آیه ۲۹:\nو بگو: «حق از پروردگارتان [رسیده‌] است. پس هر که بخواهد بگرود و هر که بخواهد انکار کند، که ما برای ستمگران آتشی آماده کرده‌ایم که سراپرده‌هایش آنان را در بر می‌گیرد، و اگر فریادرسی جویند، به آبی چون مس گداخته که چهره‌ها را بریان می‌کند یاری می‌شوند. وه! چه بد شرابی و چه زشت جایگاهی است.»\nهمین دو آیه برای نشون دادن سطح شقاوت خداوند «مهربون» مسلمون‌ها کافیه ولی اگه می‌خواید بیشتر بخونید، یه نگاهی به این صفحه بندازید.\nدر خصوص کُشت و کُشتار هم‌نوع: سوره توبه آیه ۱۲۳:\nای کسانی که ایمان آورده‌اید، با کافرانی که مجاور شما هستند کارزار کنید، و آنان باید در شما خشونت بیابند، و بدانید که خدا با تقواپیشگان است.\nسوره محمد آیه ۴:\nپس چون با کسانی که کفر ورزیده‌اند برخورد کنید، گردنها[یشان‌] را بزنید. تا چون آنان را [در کشتار] از پای درآوردید، پس [اسیران را] استوار در بند کشید؛ سپس یا [بر آنان‌] منّت نهید [و آزادشان کنید] و یا فدیه [و عوض از ایشان بگیرید]، تا در جنگ، اسلحه بر زمین گذاشته شود. این است [دستور خدا]؛ و اگر خدا می‌خواست، از ایشان انتقام می‌کشید، ولی [فرمان پیکار داد] تا برخی از شما را به وسیله برخی [دیگر] بیازماید، و کسانی که در راه خدا کشته شده‌اند، هرگز کارهایشان را ضایع نمی‌کند.\nدر خصوص مسائل شخصی محمد: سوره تحریم آیه ۱:\nای پیامبر، چرا برای خشنودی همسرانت، آنچه را خدا برای تو حلال گردانیده حرام می‌کنی؟ خدا[ست که‌] آمرزنده مهربان است.\nسوره احزاب آیه ۵۰:\nای پیامبر، ما برای تو آن همسرانی را که مَهْرشان را داده‌ای حلال کردیم، و [کنیزانی‌] را که خدا از غنیمت جنگی در اختیار تو قرار داده، و دختران عمویت و دختران عمه‌هایت و دختران دایی تو و دختران خاله‌هایت که با تو مهاجرت کرده‌اند، و زن مؤمنی که خود را [داوطلبانه‌] به پیامبر ببخشد-در صورتی که پیامبر بخواهد او را به زنی گیرد. [این ازدواج از روی بخشش‌] ویژه توست نه دیگر مؤمنان. ما نیک می‌دانیم که در مورد زنان و کنیزانشان چه بر آنان مقرر کرده‌ایم، تا برای تو مشکلی پیش نیاید، و خدا همواره آمرزنده مهربان است.\nانسان‌زدایی سوره الفرقان آیه ۴۴\nیا گمان داری که بیشترشان می‌شنوند یا می‌اندیشند؟ آنان جز مانند ستوران نیستند، بلکه گمراه‌ترند.\nسوره بقره آیه ۱۷۱\nو مَثَل [دعوت‌کننده‌] کافران چون مَثَل کسی است که حیوانی را که جز صدا و ندایی [مبهم، چیزی‌] نمی‌شنود بانگ می‌زند. [آری،] کرند، لالند، کورند. [و] درنمی‌یابند.\nمثل سَم در عسل فرض کنیم که تنها همین چند آیهٔ قرآن از شقاوت و تبعیض و کشتار صحبت کرده، و بقیهٔ قرآن گُل و بلبله. ما قرآن رو یه ظرف عسلِ شیرین در نظر می‌گیریم. حالا به این ظرف شیرین، چند قاشق سَم مهلک اضافه می‌کنیم. این آیاتی که اینجا ذکر کردم، حکم همون سم رو دارند. الان اون عسل رو بهتون تعارف می‌کنم. آیا می‌خورید؟\nشاید من رو به بی‌انصافی یا بی‌سوادی متهم کنید و همین آیات رو نه سم، که عسل اضافی در نظر بگیرید. براتون می‌گم که چرا فکر می‌کنم اشتباه می‌کنیم، و این آیات دقیقا معادل همون سَم مهلکی هستند که ازش یاد کردم.\nتبعیض قبلا در خصوص تبعیض صحبت کردم. به طور خلاصه، انسان‌ها آزاد و برابر زاییده می‌شن و اگه کسی خلاف این رو بگه، به دام تبعیض گرفتار شده. خدایی که به وضوح از برده و آزاده صحبت می‌کنه، زنان رو کِشتزار مردان، و مردان رو برتر از زنان می‌دونه، به صریح‌ترین شکل ممکن در حال فریاد زدن تبعیضه؛ تبعیض در حق افراد بدون اینکه خودشون حق انتخابی داشته باشند.\nهرچقدر هم بقیهٔ قرآن از عدالت حرف بزنه، باز بیان این آیه‌ها به عنوان سندی بر به رسمیت شناختن این نوع تبعیض‌هاست. به عنوان یه انسان، آیا فکر می‌کنید که خدای مهربان، متعال، دانای مطلق، و عادل چنین آیاتی رو بر پیامبرش نازل می‌کنه؟ اگه نظرتون اینه که مسأله رو با ظرف زمان بسنجیم، در ادامهٔ این نوشته به اون هم می‌پردازم.\nمُهر تایید اسلام بر این تبعیض‌ها، به من میگه که قرآن نه از سمت یه خدای متعال و عادل، که از طرف موجودی ناعادل و رذل به دست بشر رسیده. حالا انسان‌هایی که خدای اسلام رو معیار رفتار و کردارشون قرار می‌دن، آیا انسان‌های اخلاق‌مداری می‌تونند باشند؟ وقتی کلامِ خداشون تا به این حد از بدیهیات اخلاقی فاصله داره؟\nظرف زمان و شأن نزول خیلی وقت‌ها، با این استدلال که «قرآن در زمان اعراب جاهلیت نازل شده و باید با ظرف زمان خودش مورد قیاس قرار بگیره» به استقبال من میان.\nاین استدلال به چند دلیل رد میشه. اول از همه، اسلام ادعا می‌کنه که کامل‌ترین دین، آخرین دین الهی و پیامبرش آخرین رسول خداست. وقتی این ادعاها مطرح میشه، یعنی مسألهٔ ظرف زمان رو زیر سوال می‌بره چرا که ادعا می‌کنه این دین توانایی بقا تا ابد رو به عنوان آخرین دین داره.\nاز طرفی قبول اینکه قرآن برای اون زمان نوشته شده، و نه حالا، اعتبارش رو از بین می‌بره. تشخیص اینکه کدوم قوانین قرآن الان دیگه مصداق نداره و کدوم هنوز هم مرتبط با ماست با کیه؟ وقتی محمد، آخرین رسول خدا بوده، چرا باید به «عالم‌های» خودخواندهٔ اسلامی اعتماد کنم؟\nنکتهٔ دیگه اینه که مسلمون‌ها خدای خودشون رو قادر مطلق می‌دونند. مطرح کردن اینکه بخشی از قرآن دیگه مصداق نداره، نشان از ناتوانی خدای اسلامْ در آوردن کتابی بوده، که تا همیشه مصداق داشته باشه. حتی اگه این موضوع رو یک غیرممکنِ منطقی در نظر بگیریم، سوال دیگه‌ای پیش میاد: چرا خدا گفت که محمد آخرین فرستاده‌ست؟ یه خدای عاقل که می‌دونه نمی‌تونه کتابی برای همهٔ زمان‌ها بنویسه، راه نزول رسول رو نمی‌بنده.\nاز طرفی، حرف‌های کورش کبیر، سقراط، ارسطو و بسیاری از فیلسوف‌ها و اندیشمندانی که بعضی‌هاشون صدها سال قبل از محمد زندگی کردند، هنوز که هنوزه مصداق داره. خدای محمد از انسان‌های عادی کمتر بوده؟\nبحث ظرف زمان، تنها و تنها یه ماست‌مالی برای آروم کردن دل مسلمون‌هاست. آدم عاقل زیر بار این استدلال ضعیف نمی‌ره.\nتفسیر بحث تفسیر قرآن یکی از بی‌معنی‌ترین و بی‌منطق‌ترین بحث‌های اسلامیه. اول از همه چرا من باید برداشت شخصِ سومی رو ملاک برای ارتباط بین خودم و سخن خدا قرار بدم؟ دوم اینکه آیا خدای دانا و توانا خودش اونقدر قدرت سخنوری نداشته که بندگانش بدون واسطه با سخنانش ارتباط برقرار کنند تا این همه تفسیر غلط و کج‌فهمی پیش نیاد.\nسوره قمر آیه ۱۷:\nو قطعاً قرآن را برای پندآموزی آسان کرده‌ایم؛ پس آیا پندگیرنده‌ای هست؟\nبحث رسا و شیوا بودن قرآن اونقدر جدیه که یه سری این ویژگی رو اعجاز قرآن می‌دونند، ولی چیزی که در واقعیت می‌بینیم اینه که تفسیرهای خیلی زیادی برای قابل فهم کردن آیات لازمه، و درک هر فرقه و گروهی از این آیات متفاوته. همین موضوع نشون میده که رسا بودن قرآن بیشتر شبیه به یه جوکه و از اون کمدی‌تر، یه سری این جوک رو اونقدر جدی گرفته‌اند که ازش به عنوان اعجاز قرآن یاد می‌کنند.\nزندگی خصوصی محمد آیات مرتبط با زنان محمد، که واضحه صرفا برای خود محمد مصداق داره، و نه هیچکس دیگه، چرا باید داخل کتابی قرار بگیره که قراره راهنمای آیندگان باشه؟ آیا محمد حدیث کم گفته؟ نمی‌تونست اون موضوع رو در قالب حدیث بیان کنه؟ یا اینکه محمد خودش قرآن رو بنا به مصلحت خودش نازل می‌کرده؟\nوجود آیاتی که از نوبت محمد برای هم‌خوابگی با زنانش صحبت می‌کنه، به وضوح نشون می‌ده، این کتاب دستمایهٔ محمد برای رسیدن به خواسته‌هاش بوده و نه آیات الهی برای هدایت بشر.\nشقاوت شقاوت و بی‌رحمی خدای مسلمون‌ها یکی از روشن‌ترین صفات اونه؛ چه در این دنیا، با احکامی مثل تجاوز، قتل، به بردگی و کنیزی گرفتن و… چه در اون دنیا با عذاب‌هایی که یه انسان معمولی و سالم حتی توان دیدنش رو نداره، چه برسه به تحملش (اون هم برای ابد)، به خوبی میشه این شقاوت بی‌حد و مرز رو دید.\nچطور میشه یه موجودی تا این حد بی‌وجدان و وحشی رو خدای خودمون بدونیم؟ ما انسان‌های بسیار مهربان‌تر از این خدا رو که دست‌کجی می‌کنند، یا به دیگران آسیب می‌رسونند، شیطان و شیطان‌صفت می‌دونیم، چطور باور کردیم که خدای وحشتناک مسلمون‌ها، خداست؟ این خدا، از هر شیطانی شیطان‌صفت‌تره.\nاسلام واقعی حالا که رسیدیم به اینجا، احتمالا بحث مسلمان واقعی پیش کشیده میشه. اینکه داعشی‌ها مسلمون واقعی نیستند و قرآن دستور به مهربانی و بخشندگی هم داده.\nاولین مسأله‌ای که پیش میاد اینه که استدلال شما، نه فقط به کمک اسلام نمیاد، که این شبهه ایجاد می‌کنه که چرا این همه برداشت تناقض‌دار از این کتاب میشه؟ تا جایی که معتقدان به این کتاب، یکی میشه ماشین کشتار و یکی اعلام برائت می‌کنه؟\nمن موضوع رو با یه قیاس ساده توضیح می‌دم تا ببینید چرا قرآنْ کارِ یه خدای کامل نیست، و احتمالا کار یه انسان معمولی، یا حتی شاید شیطان باشه.\nفرض کنید که من توسعه‌دهندهٔ نرم‌افزار هستم. به نظر میاد که انسان خیلی شریف و صادقی هم باشم. یه برنامه می‌نویسم، که پر از باگ و مشکله. این برنامه رو منتشر می‌کنم و دیگران شروع به دانلود و نصبش می‌کنند.\nبرنامه روی هر کامپیوتری، یه رفتارهای خاصی رو ایجاد می‌کنه. این رفتارها باعث می‌شه که یه سری از این سیستم‌ها در خطر جدی قرار بگیره و امکان هک شدنشون وجود داشته باشه. هک شدنی که می‌تونه صدمات جدی به سیستم یا اون موسسه‌ای که از برنامه استفاده می‌کنه بزنه.\nبرنامه، آپدیت جدیدی نمی‌گیره و فقط همون نسخه ازش وجود داره. از طرفی، نصب نبودن اون برنامه، خللی توی کار شخص یا موسسه ایجاد نمی‌کنه.\nسوال‌هایی که پیش میاد، اینه که آیا شما این برنامه رو نصب می‌کنید؟ آیا برنامه‌نویسی که این برنامه‌ٔ پر از اشکال رو نوشته، یه برنامه‌نویس کامل و بدون‌خطا در نظر می‌گیرید؟\nتوی دنیای نرم‌افزار، یه چنین برنامه‌ای، هرچقدر هم که نیت برنامه‌نویس خیر بوده باشه، به‌دردنخور و خطرناکه و نصب کردنش رو توصیه نمی‌کنند.\nحالا چطور ما دین اسلام رو کامل می‌دونیم وقتی این همه باگ داره و هر کسی برای خودش یه تفسیر داره، و در طول تاریخ با استفاده از این باگ‌ها و تفسیرهای متفاوت، جان‌های زیادی گرفته شده، تبعیض‌های بی‌اندازه‌ای اعمال شده، و انسان‌های زیادی شکنجه شدند؟\nچطور ما خدای اسلام رو توانا و دانای مطلق می‌دونیم وقتی کتابش، که مسلمون‌ها معجزهٔ اسلام می‌دونند، در حد و اندازهٔ یه کتاب خوب هم نیست؟\nنه‌خیر، عیب از مسلمونی شما نیست، عیب دقیقا از اسلامه که خداش رو آفرینندهٔ ما معرفی می‌کنه، ولی این خدا اونقدر مخلوق خودش رو نمی‌شناخته، که نتونسته یه کتاب رسا برای ارتباط برقرار کردن بفرسته، بدون اینکه بقیه بتونند ازش سوء استفاده کنند.\nدر بهترین حالت، اسلامْ یه برنامهٔ پر از باگ و رها شده‌ست، که هیچ آدم عاقلی روی سیستم نصبش نمی‌کنه و نویسندهٔ این برنامه، نه‌تنها بی‌نقص نیست، که یه فرد/موجودِ پر از خطا بوده.\nاگر مسلمانی ساده بود که همه مسلمان می‌شدند خیلی وقت‌ها مسلمون‌ها که به بن‌بست می‌رسند، از این استدلال شروع می‌کنند که قرار نیست همه به بهشت بروند، و خدا گفته که یه عده قلیلی عاقبت به خیر می‌شن. یا اینکه اگه قرار بود مسلمون بودن و مسلمون موندن ساده باشه، پاداش بهشت متناسب با تلاش برای مسلمون موندن نمی‌بود.\nاول از همه اگه خدا مهربون و بخشنده‌ست، چرا نباید گرفتن پاداش بهشت سهل و آسون باشه؟ خدا کمتر از خیلی از آدم‌هاست که بدون کوچکترین چشم‌داشتی به بقیه کمک می‌کنند و خیر می‌رسونند؟\nدر ثانی این نوع استدلال چیزی رو ثابت نمی‌کنه، فقط می‌گه من دلیلی برای اثبات برحق بودن ندارم و این مؤمن موندنم با وجود تمام این تناقضاتْ گواهی بر ایمانِ راسخ و قوی من داره. و این ایمانِ راسخه که ارزش پاداش اخروی رو داره.\nاز اتفاق خدا هم از این ایمان خوشش میاد، اما جنس این ایمان، از جنس درک و استدلال نیست؛ جنسشْ باور کورکورانه و از روی نادانیه. که بعد از دیدن این همه تناقض، فقط با خودفریبی حاصل میشه.\nحتی حدیث هم داریم که نقل به مضمون می‌گه «مؤمن موندن در آخر الزمان از سخت‌ترین کارهاست.» این استدلال فقط یه فرار رو به جلوست، برای جاخالی دادن از زیر اتهامات با تکیه بر جهالت و خودفریبی.\nاخلاق وقتی هنوز مسلمون بودم، اما اوایل راه بی‌دینی قرار داشتم، با خودم می‌گفتم «اگه قرار باشه خدایی نباشه، این دنیا چه ارزشی داره؟ خودم رو خلاص می‌کنم. اصلا اخلاقیات چی میشه؟ یعنی راحت می‌تونم دزدی کنم؟ خیانت کنم؟»\nفقط من نبودم که اینجوری فکر می‌کردم. بحث با خیلی از مسلمون‌ها، معمولا به اینجا می رسید که اخلاقیات بدون دین بی‌معنی میشه.\nروان‌شناسی تکاملی، توضیح کاملی می‌ده که انسان‌ها، حتی قبل از اختراع دین هم به عنوان موجودات اجتماعی، اخلاق‌مدار بودند. ما انسان‌ها «من»های جدا از هم نیستیم. خودخواهی که انسان داره، در خدمت اجتماع قرار می‌گیره تا بستر مناسبی برای «من»ها به وجود بیاد. به همین خاطره که «من» گاهی خیر و صلاح و دیگری رو حتی به خودم مقدم می‌دونم تا جامعهٔ بهتری برای همین «من»ها بسازم.\nوقتی بی‌دین شدم، دیدم که برعکس چیزی که تصور می‌کردم، آدم بااخلاق‌تری شدم. دیگه غریبه‌های نامسلمون رو، انسان‌ها ناآگاه‌تری نمی‌دونستم، بماند که دین حتی کافرها رو نجس خطاب می‌کنه. از طرفی کارها رو نه برای رضای خدا، که به خاطر خوب بودنشون انجام می‌دادم. به عنوان عضوی از جامعه برای اعتبار خودم ارزش قائل بودم، و سعی می‌کردم یه چهرهٔ بااخلاق و قابل اتکاء به نمایش بگذارم. برخلاف باور رایج و حتی خودم، دین منشاء اخلاقیات من نبود، بلکه همین اخلاقیات باعث شد که تبعیض‌ها و شقاوت‌ها و بی‌عدالتی‌های دین رو تاب نیارم و مسلمون باقی نمونم.\nدینِ منشاء اخلاقیات نیست، بلکه خودش می‌تونه منشاء بی‌اخلاقی‌هایی باشه. اون خرد جمعی، و چیزی که اسمش رو وجدان می‌گذاریم، داور بهتری برای اخلاقیاته. اگه شما زجر کشیدن یه انسان رو صرفا به خاطر اینکه دین بهت می‌گه خوب نیست، خوب ندونی، و تبعیض و بی‌عدالتی رو چون دین تجویز می‌کنه، منصفانه و عادلانه بدونی شما به عنوان یه انسان مستعد تبدیل شدن به یک فرد خطرناکید. وقتی ایدئولوژی بتونه وجدان یه شخص رو ساکت کنه، ممکنه کارهای خطرناکی از اون انسان سر بزنه.\nما با یه پارادوکس هم طرف هستیم. دو نفر انسان رو در نظر بگیرید. یکی با دین یکی بی‌دین.\nاگه هر دو آدم، انسان‌های خوبی باشند و کارهای پسندیده انجام بدن، شما کدومشون رو انسان اخلاق‌مدارتری می‌دونید؟ شخصِ بادین که به توصیه الهی، و به این خاطر که یه نفر از آسمون‌ها حاضر و ناظر اعمالشه، کارهای پسندیده می‌کنه، یا کسی که بدون در نظر گرفتن اینکه کسی مشاهده‌ش می‌کنه، کار درست رو انجام می‌ده؟\nآیا انسان دومی رو شخص بی‌ریاتری در نظر نمی‌گیرید؟ و رفتارهاش رو خالصانه‌تر؟ آیا اگه این خلوص رو از رفتار بگیریم، اخلاقْ باقی می‌مونه؟\nانسان‌زدایی قرآن توی یه سری آیاتْ کافرها رو مثل حیوون‌هایی دونسته که نمی‌فهمند. یه موضوع روان‌شناسی در خصوص انسان‌زدایی وجود داره که از یکی از تاریک‌ترین بخش‌های روان‌شناسی می‌تونه اسم بگیره.\nجورج برنارد شاو میگه:\nبدترین گناه نسبت به همنوعانمان نفرت ورزیدن به آنها نیست، اینست که نسبت به آنها بی‌تفاوت باشیم: این بنیان رفتارهای غیرانسانی است.\nنیکلاس اپلی توی کتاب Mindwise فصل سوم توضیح می‌ده چطور با انسان‌زدایی کردن از دیگران، می‌تونیم بی رحمانه‌ترین رفتارها رو نسبت بهشون داشته باشیم. کاری که اینجا قرآن انجام می‌ده، صرفا بد و زشت نیست، بلکه یکی از کثیف‌ترین حقه‌های روان‌شناسی برای عذاب دادن، کشتن، تجاوز و شکنجه کردن دیگرانه، بدون اینکه طرف احساس گناه کنه.\nیکی از دلایلی که می‌تونیم قرآن رو آیات شیطانی بدونیم، همین آیات در خصوص خر و گاو خوندن کافرانه.\n","permalink":"https://for-liberty.github.io/post/about-islam/","summary":"من و شمایی که توی یه کشور مسلمون به دنیا میایم، معمولا بدون خواست خودمون، به عنوان یه مسلمون بزرگ می‌شیم. مثل اکثر مردم دنیا، دخالتی توی تعیین دینمون نداریم. بزرگ‌تر که می‌شیم، طبق یه رویهٔ معمول، احساس می‌کنیم که این دین، دینِ حقه و از شانس خوبمون، ما صاف افتادیم توی دل بهترین مکتب دنیا. وقتی هم شروع به تحقیق می‌کنیم، صرفا اون چیزهایی رو می‌بینیم که باورهای قبلی رو تایید می‌کنند؛ پس با تحقیق کردنْ مؤمن‌تر و متعصب‌تر می‌شیم.","title":"در باب اسلام"},{"content":"من به چیزهای فراطبیعی اعتقادی ندارم، چون به عنوان یه موجودِ این دنیایی، فکر نمی‌کنم که توان درک و فهم اون چیزی که خارج از این حوزه‌ست رو داشته باشیم؛ هیچکدوممون. پس انتظار برای درک اون، غیرمنطقیه. ما حتی درک محدودی در خصوص اتفاقات طبیعی داریم، دیگه فراطبیعی که بماند.\nاگه تجربه یا اتفاقی، خارج از توان درک و ذهن منِ نوعی می‌افته، دلیل بر فراطبیعی بودن اون نیست. فراطبیعی دونستن اتفاقات یه استدلال غلطه، حداقل تا زمانی‌که نتونیم کل دنیا و قوانین حاکم به طبیعت رو درک و صورت‌بندی کنیم. به این استدلال غلط می‌گن توسل به جهل.\nاتفاقات فراطبیعی وقتی چیزی خارج از طبیعت، تأثیر قابل اندازه‌گیری روی طبیعت ما می‌گذاره، ما می‌تونیم بگیم که با مشاهدهٔ اون تأثیرْ اتفاقی فراطبیعی افتاده. حالا مشاهده لزوماً به معنی دیدن با چشم نیست، بلکه هر چیزی‌که به نحوی قابل اندازه‌گیری باشه. آیا تا به حال چنین چیزی رو ثبت کردیم؟ پاسخ منفیه. حالا ممکنه شما مخالف باشی و مثال‌هایی هم بزنی. می‌خوام برات بگم که چرا این مثال‌ها ملاک نیستند.\nآفرینش تا قبل از اینکه نظریهٔ فرگشت داروین مطرح بشه و مورد قبول جامعهٔ اندیشمندان قرار بگیره، حضور ما روی زمین یه جور پازلِ غیرقابل حل بود. چطور می‌شد بدون توسل به دنیای فراطبیعی، توضیح بدیم که ما، به عنوان یه جاندار فوق‌العاده پیچیده روی زمین از ناکجاآباد ظاهر شدیم؟\nامروزه می‌دونیم که فرگشت چطور ما رو از موجودات بسیار ساده، به جاندارهایی به‌غایت پیچیده تبدیل کرده.\nحالا خودتون رو جای یه نفر که هزار سال پیش زندگی می‌کرده بذارید. با یه فردِ دیگه در خصوص اتفاقات فراطبیعی و آفرینش انسان بحث می‌کنید. طرف به شما می‌گه «به من بگو، اگه خدا (یه موجود فراطبیعی) وجود نداره، چطور انسان‌ها با این همه پیچیدگی به وجود اومدند؟» شما پس از اینکه کمی هنگ می‌کنید، می‌گید که «نمی‌دونم، شاید حق با تو باشه.» ولی جواب درست، همون «نمی‌دونم» هست و بس.\nداستانِ تخیلیِ وای‌فای یه چیزی مثل وای‌فای رو در نظر بگیرید. حالا فرض کنید یه نفر به این تکنولوژی قبل از اینکه دنیا چیزی از امواج الکترومغناطیس بدونه، دست یافته. دنیا رو مثل دنیای امروز، ولی بدون وای‌فای در نظر بگیرید. اون شخص میاد، یه سندی روی سیستم من تشکیل می‌ده و از طریق یه پروتکل روی شبکه هم‌رسانی می‌کنه. همهٔ شبکه‌ها با سیم به هم وصل شده. حالا با یه وسیله مثل موبایل، که به هیچ جا وصل نیست، اون سند رو نشونم می‌ده. من با تعجب بهش نگاه می‌کنم و می‌گم «چطوری رفت روی موبایلت؟ این موبایل که به هیچی وصل نیست!»\nجدای از تخیلی بودن این داستان، می‌خوام یه نکته‌ای رو بهتون بگم. اینکه من نمی‌تونم بفهمم چرا اون سند روی موبایل ظاهر شده، دلیلی بر فراطبیعی بودن اتفاق نیست. صرفا دلیلی بر جهل من نسبت به رویه‌ست. مثل قضیهٔ آفرینش.\nشعبده‌بازها و جیمز رندی اگه دستهٔ شعبده‌بازها در رقابت‌های AGT رو نگاه کنید، می‌بینید که کارهایی می‌کنند که به هیچ‌وجه برای بیننده‌های عادی، قابل درک و طبیعی نیست. به نظر میاد که با یه دنیای دیگه در ارتباط هستند. ولی آیا اینجوره؟ نه، تموم این حقه‌ها توسط قوانین طبیعت قابل تفسیرند و هیچ‌کدومشون پاشون به دنیای خارج از طبیعت (اگه هم وجود داشته باشه) باز نمی‌شه. مشکلش فقط در فهم ماست و بس.\nیادمه که جیمز رندی یه بنیادی به همین اسم داشت. این بنیاد، یه جایزهٔ یک میلیون دلاری به کسی می‌داد که می‌تونست ثابت کنه، که با فراطبیعی در ارتباطه. خیلی از این جادوگرها و رمال‌ها سعی کردند، ولی تمومشون شکست خورده بودند. اگه شما، شخصِ داستانِ وای‌فای ما هم بودید، و به یه تکنولوژی می‌رسیدید که به نظر فراطبیعی میومد (هرچند نیست و نبود) باز هم این بنیاد بهتون جایزه رو می‌داد. خود بنیاد گفته بود که همچین ابداعی، ارزش اون یک میلیون دلار رو داره، هرچند اتفاقات فراطبیعی رو تایید نمی‌کنه. حتی همچین چیزی هم تا حالا پیدا نشده.\nتجربیات فراطبیعی پس اون تجربه‌های عرفانی، آسمانی، روحانی که خیلی‌هامون تجربه کردیم چی؟ من خودمم از این مدل تجربه‌ها زیاد داشتم. پاسخ به این سوأل، باز هم توی دنیای فراطبیعی نیست. یه سری فعل و انفعالات توی مغز ما، باعث میشه که گاهی چیزهایی رو احساس کنیم، که به نظر میاد از یه دنیای دیگه بهمون می‌رسه.\nذهن دوجایگاهی آقای جولیان جینز نظری در خصوص خودآگاهی مطرح می‌کنه که شاید این موضوع رو براتون روشن‌تر کنه. شما، چه حسی نسبت به «منِ» خودتون دارید؟ احساس می‌کنید که یه موجود واحد و مستقل از دنیایِ بیرون‌تون هستید. این «من» توی مغز ما شکل می‌گیره، ولی در گذشته‌ای نه‌چندان دور، اینقدر یه حس «واحد» و با مرزهای نسبتا مشخص رو نداشته. مغزِ ما، در گذشته، دو تا «من» نسبتا مستقل رو داشته. یه «من» گوش به فرمان بوده، و اون یکی «من» فرمانده. اوضاع به شکلی بوده، که به نظر میومده، یه خدایی، خارج از وجودمون، بهمون دستور می‌داده که چه کاری رو انجام بدیم یا از چه چیزی دوری کنیم. این خدا، همون «منِ» دوم بوده؛ یعنی این خدا، یا راهنمایِ بیرونی، واقعا بیرون از مغز ما نبوده، بلکه توی قسمت راست مغز ما جا خوش کرده.\nالبته همین الان هم افرادی هستند که خیلی واضح صداهایی رو می‌شنوند، تصویرهایی رو می‌بینند و چیزهای مشابه با اون انسان‌های باستانی رو تجربه می‌کنند، ولی این روزها بهشون بیمار روانی می‌گیم و معمولا توی مراکز خاصی تحت مراقبت قرار می‌گیرند؛ چرا که ممکنه دستورات خطرناکی از بخش راست مغز بگیرند، و بدون اینکه فکر کنند عملیش کنند. دلیلش هم اینه که فکر می‌کنند این دستور از یه مقام بالاتر رسیده، و اجرا کردنش واجبه.\nاین موضوع برای گذشتهٔ بشر، تا رسیدن به چیزی که هستیم، منطقی به نظر میاد. وقتی ما از عموزاده‌های خودمون جدا شدیم، و سیر فرگشت متفاوتی رو طی کردیم، احتمالا با محدودیت‌هایی روبرو بودیم؛ به خصوص که از نظر جسمی یه گونهٔ ضعیف به حساب میایم، و همین می‌تونست منجر به انقراضمون بشه. به وجود اومدن یه بخش راهنما، برای مغزی که هنوز زیاد با معادلات زندگی خو نگرفته و حل مسائل منطقی براش ممکن نیست، می‌تونه دلیلی برای منقرض نشدنمون باشه.\nاجازه بدید که یه گریزی هم به زبان و نحوهٔ فهم ما از کلمات بزنم. درک ما از زبان طبق آخرین تحقیقات، به نظر میاد که یه درکِ حسی باشه. توی کتاب «رساتر از کلمات،» آقای بنجامین برگن توضیحات جالبی در خصوص نحوهٔ تفسیر معنا توسط مغز ارائه می‌ده. وقتی ما کلمات رو می‌شنویم، وقتی با کلمات توی ذهنمون فکر می‌کنیم، فقط در حال نظارهٔ خروجی یا به قول توسعه‌دهنده‌های وب «Frontend» کاری که مغز می‌کنه هستیم. ولی درکِ ما اون حسیه که کلمات توی مغز القا می‌کنند.\nحالا نمی‌دونیم که آیا در گذشته، مکالمهٔ سمت راستِ مغز با ما یه مکالمهٔ خدا-بنده‌ای با کلمات بوده، یا صرفا همون القاء حسی بوده که بعدها زبان به عنوان یه رابط بهش اضافه شده. مثلا وقتی به سمت بیشه‌ای می‌رفتیم، که خطرِ کمینِ ببر توش وجود داشته، آیا سمت راست مغز می‌گفته «دور شو از اینجا» یا اینکه یه حس ترس توأم با انگیزهٔ فرار رو القاء می‌کرده که امروزه با کلماتِ «ترسیدن و در رفتن» بیانش می‌کنیم.\nپیامبران چیزی که به نظر واضح میاد، اینه که پیامبران از آخرین انسان‌هایی بودند، که این مکالمات رو درک می‌کردند و به عنوان بیمار شناخته نمی‌شدند. امروزه، همون‌جور که گفتم، این افراد تحت نظر قرار می‌گیرند. پیامبران، با خدا از طریق کلمات صحبت می‌کردند. حالا اگه فرض کنیم که انسان‌های پیشین، صرفا اون القاآت رو درک می‌کردند و پیامبران با کلمات اون القاآت رو می‌شنیدند یا می‌دیدند، یه نتیجه‌گیری جالب می‌شه کرد:\nپیامبران، در دورهٔ بعد از ابداع زبان (به شکل امروزی) «مبعوث» می‌شدند. این دسته از افراد خصوصیات انسان‌های پیشین برای درک دستورات سمت راست مغز رو داشتند ولی از نعمت زبان هم برخوردار بودند. ترکیبش میشه، انسانی که با سمت راست مغزش با کلمات ارتباط برقرار می‌کرده با این خیال که در حال حرف زدن با خداست.\nولی اگه انسان‌های پیشین هم اون دستورات رو به‌واسطهٔ کلمات می‌شنیدند و با اون «خدای» خودشون ارتباط برقرار می‌کردند، نتیجه‌گیری ساده‌تر میشه:\nپیامبران و بیماران شیزوفرنی صرفا معدود انسان‌هایی‌اند که حاصل اشتباه و خطاهای طبیعت بودند. مثل بقیهٔ خطاهایی که باعث بروز بیماری‌های مادرزادی می‌شه.\nالبته من می‌گم خطا، چون فرگشت و انتخاب طبیعی، نسلِ این انسان‌ها رو با «ذهن دو جایگاهی» تقریبا منقرض کرده بود، و انسان‌هایی با «منِ» واحد جایگزینشون شده بودند.\nدر هر صورت، پیامبران و بیماران شیزوفرنی، هر دو توی یه دسته قرار می‌گیرند. به عبارت دقیق‌تر، پیامبران جدای از اون بیماران نیستند، و خودشون جزء دستهٔ بیمارانند.\nاین رو اضافه کنم که من نه دانشمندم و نه صلاحیت این رو دارم که این نظرات رو با قطعیت عنوان کنم؛ بلکه صرفا در حال بررسی و پیوند چیزهایی هستم که از مطالعهٔ آثار نویسندگان و دانشمندهای این حوزه یاد گرفتم. حالا ممکنه یه جاهایی بدجور بزنم توی دلِ جادهٔ خاکی.\nبرگردیم به موضوع مورد بحث. سوأل اینجاست که چرا پیامبرها تا این حد محترم شمرده می‌شدند و بین قومشون جایگاه والایی پیدا می‌کردند؟ شما نگاه به عیسی و محمد نکنید که اوایل کارشون باهاشون نامهربونی می‌شده و حاکمیت جلوشون در میومده. پیامبرانِ قدیمی‌تر، مورد توجه قومشون بودند و از همون اول محترم شمرده می‌شدند. حتی عیسی و محمد هم که جزء آخرین پیامبرانِ شناخته شده هستند، بعد از یه مدت مورد توجه قبیله‌ها و قومشون قرار می‌گرفتند. بعد از مرگشون هم می‌دونیم که چقدر مورد احترام مردم بودند.\nولی این احترام از کجا میومده؟ دلیلش این بوده که مردم به سرعت، و نسل به نسل این حسِ ارتباط با یه موجود بیرونی رو از دست می‌دادند، و از تعداد کسانی که این ارتباط رو هنوز حس می‌کردند مدام کاسته می‌شده. عرضه و تقاضا به سمتی می‌رفته که ارزش افرادی که اون ندای سمت راست مغز رو می‌شنیدند بالاتر و تعدادشون کمتر و کمتر می‌شده.\nکلماتِ «پیامبر،» «پیام‌آور» یا «راهنما» و «هادی» نشون‌دهندهٔ کاری بوده که این افراد انجام می‌دادند.\nامروزه می‌دونیم که جریان از چه قراره، ولی پدربزرگ‌هامون فکر می‌کردند که اون ارتباط الهی بوده و از خارجِ طبیعت به ما می‌رسیده. فکر می‌کردند که خدا آروم آروم داره راه‌های ارتباطیش رو می‌بَنده و بشر رو تنها می‌ذاره در صورتی‌که اون فقط یه بخشی از فرگشت ذهن انسان از «ذهن دو جایگاهی» به سمت «آگاهی» و شکل گرفتن «من» بوده.\nنتیجه نه اتفاقاتِ به ظاهر فراطبیعی، و نه تجربیاتش از یه دنیای دیگه میان، نه تا زمانی که ما دنیا رو به طور کامل درک کنیم، این اجازه رو داریم که نادانی و جهل خودمون رو به فراطبیعی ربط بدیم. تنها چیزی که در طول تاریخ بشر باعث باور به فراطبیعی شده، همین جهل و توسل به اونه. توسل به نادانیِ انسان برای اثباتِ وجود چیزی، یک مغالطهٔ منطقی به حساب میاد و این مدل استدلال‌ها غلطه.\nوقتی شما به چیزی برخوردید که باعث شکل گرفتنِ یه علامت سوأل روی سرتون شد و با توسل به جهل، نتیجه‌ای گرفتید، بدونید که به بیراهه رفتید، حتی اگه بزرگی اون علامت سوأل به اندازهٔ کُل دنیا باشه.\n","permalink":"https://for-liberty.github.io/post/supernatural-world/","summary":"من به چیزهای فراطبیعی اعتقادی ندارم، چون به عنوان یه موجودِ این دنیایی، فکر نمی‌کنم که توان درک و فهم اون چیزی که خارج از این حوزه‌ست رو داشته باشیم؛ هیچکدوممون. پس انتظار برای درک اون، غیرمنطقیه. ما حتی درک محدودی در خصوص اتفاقات طبیعی داریم، دیگه فراطبیعی که بماند.\nاگه تجربه یا اتفاقی، خارج از توان درک و ذهن منِ نوعی می‌افته، دلیل بر فراطبیعی بودن اون نیست. فراطبیعی دونستن اتفاقات یه استدلال غلطه، حداقل تا زمانی‌که نتونیم کل دنیا و قوانین حاکم به طبیعت رو درک و صورت‌بندی کنیم.","title":"دنیای فراطبیعی"},{"content":"در خصوص تبعیض و انتخابِ دینِ برحق صحبت کردیم. به سراغ رَد یکی از دلایل لزوم پرستش خدا بریم. برخلاف چیزی که مسلمون‌ها علیه قماربازی می‌گن، مثل اینکه وقتی پای اثباتِ برحق بودنشونْ وسط میاد، همچین بدشون نمیاد که ادای قماربازها رو در بیارن. قمارباز؟ بله، برهان «شرط‌بندیِ پاسکال.»\nشرط‌بندی پاسکال شرط‌بندی پاسکال چیه؟ از ویکی نقل می‌کنم:\nشرط‌بندی پاسکال، که نخستین صورت رسمی و سازمان یافته آن توسط بِلِز پاسکال، ریاضی‌دان، فیزیک‌دان و فیلسوف فرانسوی ارائه شد؛ بیان می‌کند که هرچند وجود خدا اثبات‌نشده باشد، برای رسیدن به نتیجه‌های دلخواه‌تر، عاقلانه‌تر آن است که به وجود خدا اعتقاد داشته باشیم.\nمقصود پاسکال از این برهان، این نیست که وجود خداوند را مبرهن سازد، بلکه او درصدد است نشان دهد که صلاح شرط‌بند عاقل در این است که بر سر وجود خدا شرط ببندد.\nحالا که تا اینجا اومدیم، یه نقل‌قول از آلبر کامو هم اضافه کنیم. دیدم که از این استدلال هم زیاد استفاده می‌کنند.\nترجیح می‌دهم طوری زندگی کنم که گویی خدا هست و وقتی مُردم بفهمم نیست، تا اینکه طوری زندگی کنم که انگار خدا نیست و وقتی مُردم بفهمم که هست.\nاول از همه، شروع به صورت‌بندیِ پیش‌فرض‌ها کنیم، تا هم شُسته‌رُفته‌تر جلو بریم، هم به بی‌راهه نزنیم. پیش‌فرض‌ها به قرار زیره:\nالف) قمار روی باور به وجودِ خدا، معقولانه‌تره، چرا که اگه بمیریم و خدایی نباشه، همه چیز تمومه و حتی اشتباه کردنمون هم اهمیتی نخواهد داشت. ولی اگه بمیریم و خدایی باشه، درست حدس زدیم.\nب) باور داشتن، معادل ایمان داشتنه.\nج) صرفا باور داشتن به خدا کفایت می‌کنه.\nد) در دنیای پس از مرگ باورمندان به خدا جایگاه بهتری نسبت به ناباوران خواهند داشت.\nبحثِ اصلیِ ما برای قمارباز پاسکال، پیش‌فرضِ آخره. ولی چرا وارد جزئیات بقیهٔ پیش‌فرض‌ها شدم؟ اون‌ها خدشه‌ای به برهان پاسکال وارد نمی‌کنند، ولی هدفشون دین‌دارانیه که با استفاده از برهان پاسکال، در صددِ گرفتنِ تأیید برای خدایِ دینِ خودشون هستند. پس اگه صرفا خداباورید، و به هیچ دینی اعتقاد ندارید، یه راست برید سراغ مدخل «د.» الف) اصلِ برهانِ قمارباز، باور داشتن یا نداشتن به خدا رُو یه بازی بُرد و باخت در نظر می‌گیره. بازی‌ای که باختش، حداقل از نظر پاسکال، هزینه‌ای نداره، چرا که نهایتا شخصِ باورمندْ می‌میره و تمام. اما اگه قصه تموم نشده باشه، این شخصِ باورمنده که دُرست حدس زده.\nبا این حال این قمار، برای زندگی دنیوی ما بدون هزینه هم نیست. وقت و زمانی که برای این باور می‌ذاریم، می‌تونه برای کارهای بهتر، بامعناتر، و لذت‌بخش‌تر استفاده بشه. شخصی که روی وجود خدا شرط‌بندی می‌کنه، تازه اول مسیرِ خداشناسیه مگر اینکه قبول کنیم که صِرفِ باور به خدا کفایت می‌کنه. اینجا ما تقریبا با تموم دین‌هایی که شاملِ فریضه‌های خاصِ الهی هستند، سرشاخ می‌شیم. با این حال، می‌گذریم.\nنتیجه‌گیری چیه؟ باور داشتن به خدا، برای زندگی ما، بدون هزینه هم نیست ولی اگه قرار باشه صرفا باور داشته باشیم و همینجا متوقف بشیم، این هزینه قابل اغماضه. پس برندهٔ ردیفِ اولِ پیش‌فرض‌ها پاسکاله. اما مسابقه هنوز تموم نشده، و وقتی که به «د» برسیم، می‌فهمید که چرا حتی همین پیش‌فرضِ اول رو هم پاسکال می‌بازه.\nب) باور داشتن، یه سطح پایین‌تر از ایمان داشتنه و اگه بخوایم با قبول پیش‌فرض اول، صرفا به خدا باور داشته باشیم در اکثر مذهب‌هایی که خدا نقش محوری رو درونشون بازی می‌کنه، به مشکل برمی‌خوریم. ایمان داشتن، معادلِ باورِ قلبی/عقلی به چیزیه. یعنی باور شما صرفا برای شرط‌بندی روی اسبِ برنده نباشه، بلکه باور شما محکم و از اعماق وجود باشه.\nاین مدل باوری که پاسکال مطرح می‌کنه، تقریبا توی ادیانی مثل اسلام رد میشه، چرا که پایهٔ محکمی نداره و توأمان با شکه؛ قماره دیگه!\nولی به هر حال این پیش‌فرض رو برای کسی که صرفا باور کردن رو انتخاب می‌کنه، قبول می‌کنیم و ایرادی بهش نمی‌گیریم.\nج) بریم سراغ سومین پیش‌فرض: آیا صرفا باور به خدا کفایت می‌کنه؟ اینم شرایط مشابهی با دستهٔ قبلی داره. در نتیجه در خصوص این پیش فرض، حرف خاصی ندارم ولی تا زمانی‌که پای دینِ خاصی پیش کشیده نشه. اگه قرار باشه با این استدلال به خدا باور بیاریم، و بعد از اون به یه دین گرایش پیدا کنیم، با دو تا مسألهٔ جدی روبرو می‌شیم.\nاول اینکه، هزینهٔ قمار روی باور به خدا بالا می‌ره، چرا که تحقیق و بعدشْ انجام فرایض دینی پیش کشیده می‌شه. وقتی هزینه بالا می‌ره، دیگه نمیشه گفت که شرط‌بندی روی ناباوری هیچ منفعتی نداره. منفعتِ شرط‌بندی روی ناباوری، هدر ندادن زمانِ اندک زندگی، برای رسیدن به مسأله‌ای میشه که شاید پوچ باشه.\nدوم اینکه با مشکلِ پیدا کردنِ دینِ حق شاخ به شاخ می‌شیم. توی نوشتهٔ قبلی توضیح دادم که پیدا کردن دینِ حق تقریبا غیرممکنه حتی اگه تموم عمرمون رو صرفش کنیم.\nاگه شما مؤمن به دینِ خاصی هستید، فکر می‌کنم تا همینجا کافیه که از قمارباز پاسکال به عنوان برهان استفاده نکنی؛ چون نه باورش شبیه به ایمانه، نه برای باورمند بدون هزینه‌ست. پس پیش‌فرض‌های پاسکال رو زیر سؤال می‌بره و دیگه معتبر نیست.\nاما اگه صرفا خداباوری، و فکر می‌کنی که صرفِ خداباوری، بازی رو بُردی، بهتره که بریم سراغ اصل مطلب.\nد) فرض کنیم که مُردیم و خدا و آخرتی وجود داشت. خدا، تموم انسان‌ها رو به دو دسته باورمند و ناباور تقسیم کرد، اصلا کاری نداشت که چه کسی چه دینی داره، و صرفا باورشون به خدا رو ملاک قرار داد.\nحالا فرض می‌گیریم که خدا قصد پاداش دادن به یه دسته، و/یا مجازات کردن اون یکی دسته رو داره. چه گزینه‌هایی پیش روی خداست؟\nپاداش دادن به کسانی که به او باور داشتند و/یا تنبیه کردن کسانی که شک کردند (این فرضِ پاسکاله). پاداش دادن به کسانی که شک کردند و/یا تنبیه کردن کسانی که به او باور داشتند (این فرضی هست که پاسکال نادیده گرفته). البته شاید هم بگه: خب، همین، می‌خواستم ببینیم هر کدومتون چند نفرید، برید پی کارتون دیگه (نه پاداش نه تنبیه برای کسی).\nچی شد؟ بله، پاسکال پیش فرض غلطی رو برای بُرد کسی که باور داره قبول کرده. از کجا معلوم که خدا در آخرتْ باورمندان رو تشویق کنه؟\nاجازه بدید اینجوری توضیح بدم: خدا به من عقل داده، من از این عقلم استفاده کردم. با همین عقلی که به من داده به نشانه‌ای دال بر وجودش نرسیدم. در نتیجه به خدا باور ندارم. به نظر من، منطقی‌تر و عادلانه‌تره که خدا، به منی که تکلیفم رو انجام دادم، تعقل کردم، حتی از ایمانِ پیش‌فرض دست کشیدم، و بی‌خدا شدم پاداش بده، تا اونی که با همون تنظیماتِ پیش‌فرضی که به دنیا اومده، مُرده (اکثریتِ قاطع دین‌داران توی این دستهٔ دوم قرار می‌گیرند). حتی فکر می‌کنم شاید خدا از اون دسته‌ای که می‌خوان زرنگ‌بازی در بیارن و روی باور داشتن قمار کنند، زیاد خوشش نیاد. خدا رو چه دیدی؟\nدو مشکل اساسیِ قماربازِ پاسکال در همینه.\nاول اینکه، پیش‌فرض رو پاداش برای باورمندان در نظر گرفته، و دوم اینکه این خدا، با خدای هیچ دینی سنخیت نداره.\nنمیشه با اطمینان گفت که صرفا باورمند بودن معادل بُردنه. ممکنه همین باورمند بودن باعث باخت بشه. اگه بخوام خیلی ساده توضیح بدم مثل اینه که شما قمار کردی، درست هم حدس زدی، ولی اسب بازنده رو انتخاب کردی. یعنی به جای اینکه بگی این اسب می‌بره، گفتی این اسب می‌بازه و روش شرط بستی، بدون اینکه معنای کلمات «بُردن» و «باختن» رو بدونی.\nاز طرف دیگه اگه بخوایم از طرف خدا حرفی بزنیم که این گزاره رو رد کنه، وارد قلمرو مذهب می‌شیم. وقتی وارد این حوزه شدیم، با مشکلاتی که توی بخش «ب» و «ج» گفتم روبرو می‌شیم.\nخلاصه که از پاسکال بعید بود. یه آخوندی چیزی این رو می‌گفت، قابل درک‌تر بود!\n","permalink":"https://for-liberty.github.io/post/why-i-dont-believe-in-any-religion-3/","summary":"در خصوص تبعیض و انتخابِ دینِ برحق صحبت کردیم. به سراغ رَد یکی از دلایل لزوم پرستش خدا بریم. برخلاف چیزی که مسلمون‌ها علیه قماربازی می‌گن، مثل اینکه وقتی پای اثباتِ برحق بودنشونْ وسط میاد، همچین بدشون نمیاد که ادای قماربازها رو در بیارن. قمارباز؟ بله، برهان «شرط‌بندیِ پاسکال.»\nشرط‌بندی پاسکال شرط‌بندی پاسکال چیه؟ از ویکی نقل می‌کنم:\nشرط‌بندی پاسکال، که نخستین صورت رسمی و سازمان یافته آن توسط بِلِز پاسکال، ریاضی‌دان، فیزیک‌دان و فیلسوف فرانسوی ارائه شد؛ بیان می‌کند که هرچند وجود خدا اثبات‌نشده باشد، برای رسیدن به نتیجه‌های دلخواه‌تر، عاقلانه‌تر آن است که به وجود خدا اعتقاد داشته باشیم.","title":"چرا به هیچ مذهبی باور ندارم | بخش سوم"},{"content":"توی نوشتهٔ قبلی در خصوص تبعیض و تعارضش با شرف و وجدان انسان‌ها صحبت کردیم. اینکه چطور کسی که خودش رو ذاتا بهتر و برتر از دیگری نمی‌دونه، نمی‌تونه به دینی مثل اسلام باور داشته باشه. باور به اسلام، خودش آغاز تبعیض‌هاست. از زن و مرد گرفته تا آزاده و برده. توی این نوشته، می‌خوایم در خصوص دینِ برحق صحبت کنیم. آیا اصلا امکان شناختن و قبول یه دین به اسم دینِ حق وجود داره یا نه.\nانتخابِ دینِ حق فرض کنید که فطرت ما انسان‌ها در پرستیدنِ یه خدا و باور به یه دین باشه. البته فرض کنید، چون من هیچ سندی که تایید کنندهٔ این گرایش باشه تا حالا پیدا نکردم. حالا می‌خوایم دین حق رو انتخاب کنیم. سوال اینجاست که از کجا شروع کنیم؟ بیش از چهار هزار مذهب در دنیا به ثبت رسیده (غیر از اون‌هایی که نابود شده). خودِ اسلام حداقل ۷۳ فرقه داره که حتی پیروان هر کدوم از این فرقه‌ها بر سر جزئیات با هم اختلاف نظر دارند. بعضی از این فرقه‌ها، بقیه فرقه‌ها رو از کافرها هم کافرتر می‌دونند و خونشون رو حلال.\nبه فرض محال اگه من تموم عمرم رو تخصیص بدم به یافتن دین حق، آیا اصلا از نظر ذهنی توان بررسی همهٔ این‌ها رو دارم؟ مغز ما وقتی یکم مساله پیچیده میشه، همه رو با هم قاطی می‌کنه. چطوری داده‌های این چند هزار مذهب و فرقه رو دسته‌بندی کنم که بتونم بهترین رو انتخاب کنم؟\nاون مذهبِ بومی‌های فلان قاره چی؟ اومدیم و همون دین، دینِ حق بود. تا بررسی نکنیم که نمی‌تونیم نظر قطعی بدیم. آیا همهٔ ما امکان سفر و تحقیق در خصوص اون مذهب رو داریم؟\nیه موضوع دیگه، ماها از نظر ضریب هوشی با هم تفاوت‌های ذاتی داریم؛ تفاوت‌هایی که خودمون دخل و تصرفی توش نداشتیم. سوال من اینه که تکلیف کسایی که توانِ کاوش و تحلیل چندتا دین ساده رو هم ندارند چیه؟ دیگه چه برسه به چند هزار دین مختلف.\nشاید پاسخ بدید که باید از اهل فن کمک بگیرم. خب اوضاع بدتر شد که. اگه قرار باشه پای حرف اهلِ فنِ تموم این مذهب‌ها بشینم، که احتمالا یه هفت هشت ده‌تا جون نیاز دارم که بتونم فقط به حرف‌هاشون گوش کنم.\nشاید بگید که برم سراغ اصلی‌ها. پاسخ اینه که کدوم عقل سلیمی می‌گه دین حق حتما جزء همون اصلی‌هاست؟ شاید بگید که خب یه چیزی بوده که اینجوری غالب شدند. باید بگم که مرتکب مغالطه توسل به اکثریت شُدید. یه زمانی کل دنیا باور داشت که زمین مسطحه. زمین مسطح بود؟ با همهٔ این‌ها، همون اصلی‌ها هم اونقدر منبع و رساله دارند که توی طول عمرم نمی‌رسم حتی چندتاشون رو بررسی کنم. حتی منابع یه دین هم با هم اختلاف نظرهای شدیدی دارند.\nحالا یه سری پاسخ می‌دن که خدا هر کسی رو بر اساس توانایی‌هاش حسابرسی می‌کنه. دو تا نکتهٔ بسیار مهم اینجا وجود داره:\n۱) اول از همه، من هنوز دین حق رو پیدا نکردم که بخوام حرف‌های خدای شما رو مبنا قرار بدم. شاید خدایِ دین حق این ادعا رو قبول نداشته باشه و دلیل قانع‌کننده‌ای هم برای نپذیرفتنش داشته باشه. ما که حرف‌هاش رو نشنیدیم. تکلیف چی میشه؟\n۲) خدای ادیان سامی برای باورمندان خودش یه سری پاداش‌های خاص در نظر گرفته که سایرین ازش محروم‌اند. جواب این تبعیض چی میشه؟ چون یه تفاوت‌هایی وجود داره بالاخره. خود این استدلال شما، یه ضربه به دین اسلام می‌زنه و کاملا زیر سوال می‌بَرَدش. یه تناقض که می‌تونه دلیلی بر ناحق بودن دین اسلام باشه.\nاصلا فرض کنید قراره در آینده یه چیپ بیاد با قابلیت نصب روی مغز. این چیپ توانایی تحلیل داده‌های بسیار زیاد رو به مغز می‌ده. حالا اومدیم و همهٔ ادیان رو با این توانایی بررسی کردیم و رسیدیم به دینِ حق. سوال اینه که تکلیف اون‌هایی که صد سال پیش مُرده‌اند چی میشه؟ اگه گرفتار استدلال حسابرسی بر اساس توانایی‌ها شُدید، به چند پاراگراف بالاتر برای جواب مراجعه کنید.\nدینِ حقی وجود نداره. این‌ها همه ساخته و پرداختهٔ ذهن بشر هستند برای زمانی که سازماندهی افراد نیاز به یه سری دستورات در جهت حفظ جامعه داشت. تاریخِ انقضای این دستورات خیلی وقته که گذشته و دیر نیست اون روزی که به دین به عنوان پدیده‌ای نگاه کنیم که یه زمانی تاریخ انسان‌ها رو تحت تاثیر قرار می‌داد. از اون به بعد جای دین فقط توی کتاب‌های تاریخه و بس.\n","permalink":"https://for-liberty.github.io/post/why-i-dont-believe-in-any-religion-2/","summary":"توی نوشتهٔ قبلی در خصوص تبعیض و تعارضش با شرف و وجدان انسان‌ها صحبت کردیم. اینکه چطور کسی که خودش رو ذاتا بهتر و برتر از دیگری نمی‌دونه، نمی‌تونه به دینی مثل اسلام باور داشته باشه. باور به اسلام، خودش آغاز تبعیض‌هاست. از زن و مرد گرفته تا آزاده و برده. توی این نوشته، می‌خوایم در خصوص دینِ برحق صحبت کنیم. آیا اصلا امکان شناختن و قبول یه دین به اسم دینِ حق وجود داره یا نه.","title":"چرا به هیچ مذهبی باور ندارم | بخش دوم"},{"content":"این سوالی بود که امروز توی توییتر روی تایم‌لاینم اومد.\nنتیجه‌ش تا اینجا: بالای هفتاد درصد موافق حملهٔ نظامی.\nاولین سوالی که توی ذهن من شکل گرفت اینه که چرا جمهوری اسلامی کار رو به جایی رسوند که اکثر مطلق مردم حاضرند کشور وارد جنگ بشه؟ چقدر باید یه رژیم به همه‌چیز گند بزنه تا مردم بخوان چنین خطر بزرگی رو بکنند؟\nولی قبل از اینکه پاسخ من رو بخونید، لازمه که یکم موضوع رو باز کنم. آیا حملهٔ نظامی آمریکا تلفات کمتری نسبت به انقلاب مردمی خواهد داشت؟\nبا توجه به روند اتفاقات باید گفت که به نظر میاد جمهوری اسلامی نمی‌خواد عقب بشینه و با اعدام‌هایی که استارتش رو چند وقتیه توی سیستان بلوچستان زده، هماورد می‌طلبه. اگه اوضاع همینجوری ادامه پیدا کنه، و ما به سمت یه جنگ داخلی بریم، شاید خرابی‌های به مراتب ویران‌کننده‌تری رو شاهد باشیم نسبت به یه جنگ خارجی هدفمند برای ساقط کردن رژیم.\nولی اگه رژیم این واقعیت رو بپذیره که اکثریت مطلق جامعه، بعد از نمایش قدرتمند اعتصابات، دیگه جمهوری اسلامی رو نمی‌خواد، و با میانجیگری یه کشور/گروه/ائتلاف دیگه، قدرت رو انتقال بده ولی در عوض زمان بخره تا سرانش فرار کنند، اوضاع متفاوت خواهد بود. در این صورت جنگ خارجی ایده‌آل نیست.\nنشونه‌هایی که من به عنوان یه شهروند عادی می‌بینم، زمان خریدن رژیم برای انتقالِ بیشتر ثروت به ونزوئلاست. خبر دیروز هم گواه این موضوعه:\nاز طرفی چند روز پیش هم خبری در خصوص تخفیف آمریکا برای تحریم‌های نفتی ونزوئلا اومد بیرون. می‌تونیم این تخفیف رو یه جور معامله در نظر بگیریم برای فروش نفت‌هایی که از ایران داره به سمت ونزوئلا می‌ره تا نقد و اون قرار داد چند میلیارد دلاری ایران اجرایی بشه.\nولی در عوض چی؟ تحویل قدرت به مردم. سودش برای آمریکا چیه؟ احتمالا نفت ارزون قیمت، و آزاد شدن ایران که می‌تونه بازار بسیار پرسودی برای دنیا باشه که نفعش به همه برسه (اولیش خود ایران و مردمش) و خنثی شدن خطر بالقوه‌ای که رژیم برای امنیتِ کشورهای منطقه به خصوص اسرائیل داره.\nیادتون باشه که ایران داره به سمت ساخت بمب هسته‌ای می‌ره. این خطر بزرگی برای غرب به شمار میاد. حداقل در ظاهر قضیه که اینجوریه. برای همین نه فقط خواستهٔ مردم که خواستهٔ غرب هم ساقط شدن رژیم ایران می‌تونه باشه. اینجاست که شاید غرب بخواد هزینه بده، تا از درگیر شدن در یک جنگ ویران‌کننده در آینده پیشگیری کنه. پس همچین چیزی خیلی هم برای غرب بی‌منفعت نخواهد بود و اون‌ها هم انگیزهٔ کافی رو دارند. یه معامله بُرد بُرد برای مردم و کشورهای غربی.\nاین رو اضافه و اعتراف کنم که نگاه من خیلی سطحیه و در حد یه شهروندِ عادی از کفِ رویِ آبِ مسائل عمیق سیاسیه.\nبرگردیم به حملهٔ نظامی آمریکا به ایران. خطرِ فاجعهٔ جنگ با توجه به موشک‌های جدیدی که ایران به دست آورده (و احتمالا از چینی‌ها خریده) بالاست چرا که وقتی ببینه داره بازی رو می‌بازه، احتمالا به فکر خالی کردن موشک‌ها توی خاک اسرائیل میفته. اصلا شاید اولین کاری که بعد از اصابت اولین موشک آمریکایی می‌کنه همین باشه. این اتفاق خوشایندی برای آمریکا نیست و به همین خاطر فکر نمی‌کنم وارد این بازی بشه. نظر من اینه که احتمالا کشورهای غربی در حال چانه‌زنی هستند که کار رژیم با مردم به جاهای خیلی باریک نکشه چون ممکنه برای امنیت منطقه هم مشکل ایجاد کنه.\nراه‌حلْ همون مذاکره‌ست. یعنی امتیاز دادن به مهره‌های درشت رژیم برای فرار و بعدش تحویل قدرت به مردم. ولی این تنها در صورتیه که اعتراض‌ها ادامه داشته باشه. اگه به هر دلیلی شعلهٔ اعتراض‌ها کم بشه، شاید شرایط فعلی و خفقان داخلی باقی بمونه و حتی بدتر هم بشه.\nامیدوارم که حدسم درست باشه و رژیمْ قدرت رو بعد از مذاکره با غرب تحویل بده، در غیر اینصورت، و با فساد ریشه‌داری که در پیکرهٔ نیروهای مسلح نفوذ کرده، شاید حملهٔ نظامی تنها راه چاره برای یکسره کردن کار این رژیم باشه حتی اگه یکی از تلفاتش خودم باشم. رژیم به صورت ددمنشانه‌ای در حال شکنجه و قتل عام مردمه، و هر روز به حجم این وحشی‌گری‌ها اضافه میکنه. یه روز هم زودتر بره، یه روزه.\nاین نوشته رو به عنوان یه یادداشت می‌ذارم اینجا بمونه تا اگه در آینده زنده موندم، برگردم و ببینم چقدر درست یا غلط مسائل رو تشخیص داده بودم.\nبه‌روزرسانی ۹ بهمن\nبه نظر میاد که فرضیه‌های بالا در خصوص مذاکره با غرب درست از آب در نیومد و جمهوری اسلامی و مافیای سپاه قرار نیست به این راحتی‌ها دست از سر کچل ما برداره.\nبعد از خوندن و یاد گرفتن از نظامی‌نویس‌های توییتر، که به نظر میاد کارشون رو خوب بلدند، به این نتیجه رسیدم که گزینهٔ جنگْ گزینهٔ بسیار ویرانگریه؛ خیلی بیشتر از چیزی که فکرش رو می‌کردم. در اصل، وسط ابهامی بی‌اندازه هستیم. از یه طرف جمهوری اسلامی قانونی رو تصویب کرده که طبق اون یه سری افراد با مصونیت قضایی اجازهٔ «فروش» (شما بخون غارت) اموال دولت رو دارند، از یه طرف فروپاشی اقتصادی که می‌تونه به ناامنی و حتی جنگ داخلی کشونده بشه، از یه طرف جمهوری اسلامی گشت ارشاد و بازداشت‌هاش رو ادامه می‌ده و یه قدم پا پس نمی‌کِشه، از یه طرف زندانیانی که هر روز شکنجه می‌شن، حکم‌های اعدام یا بلند مدت می‌گیرند و جان‌های عزیزشون پشت میله‌های زندان سپری میشه و از یه طرف هوای آلوده که هر روز داره هم‌وطنانمون رو می‌کُشه.\nراستش، از هر طرف نگاه می‌کنیم، می‌بینیم که اثر این اقدامات، از جنگ بیشتر نباشه، کمتر نیست. تنها راهِ معقول، به نظر تجمعات بزرگه، اگر و فقط اگر، نیروهای مسلح هم به ما بپیوندند. در غیر این صورت، با توجه به فساد بی‌اندازهٔ دستگاه‌های حکومتی، فقط مردم تحلیل می‌رن. برای حکومتی که ده‌ها هزار نفر رو سالانه با ماشین‌های غیراستاندارد، هوای آلوده، مشکلات اقتصادی و موارد دیگه به کُشتن می‌ده، قتل و غارت و شکنجه خارج از معیارهای اخلاقیش نیست.\nوقتی پاسخِ اعتصاب، که شاید مسالمت‌آمیزترین روش اعتراضه، ترساندن و حتی زندان و انفرادی باشه (نقل از یکی از دوستانِ نزدیکم)، انتظار اعتصابات گسترده و یکپارچه، شبیه چیزی که در آبان و آذر دیدیم، سخته.\nمراد ویسی، یه بار توی کلاب‌هاوس از اثرات ویرانگر روحی و روانی جنگ روی ذهن یک مادر بعد از چند دهه حرف زد. حرف‌های دردناکی بود، ولی اگه پررنگ‌ترین نقطهٔ مصیبت‌بار جنگ همین اثراته، پس الان هم وسط جنگیم. مگه جمهوری اسلامی کم مادران ما رو داغدارِ عزیزانش کرد؟ مگه این داغ از دل این مادران و پدران و خواهران و برادران تا لحظهٔ مرگ فروکش می‌کنه؟ مگه کم زندانی و شکنجه کرد؟ مگه اون زندانی که شکنجه شده آدم سابق میشه؟ مگه ما مردم بعد از این همه تلاطم روانی، توانِ بازگشت به زندگی‌های عادی رو داریم؟ اگه وضعِ الانِ ما شرایط جنگی نیست، پس چیه؟ حداقل از بُعد روانی، همه‌مون مثل جنگ‌زده‌هاییم.\nامیدوارم به جایی نرسیم که بگیم ای کاش جنگ شده بود.\nاینم اضافه کنم، مشاهدات محدود من هم نتایج نظرسنجی که ابتدای نوشته اومده رو تایید می‌کنه. جونِ خیلی‌ها به لبشون رسیده، و واقعا حاضرند به هر ریسمانی چنگ بندازند تا از شر جمهوری اسلامی راحت بشیم.\nنتایج این یکی نظرسنجی هم تا اینجا جالب بوده. کمتر کسی حاضره برای این درنده‌خوها لباس رزم بپوشه.\nمن گزینهٔ اول رو انتخاب کردم چرا که ساقط شدن رژیم احتمالا نقطهٔ پایان جنگ خواهد بود. هرچقدر زودتر ساقط بشه، کشور، مردم، و زیرساخت‌ها آسیب کمتری می‌بینند. پس وقتی حکومت درگیر جنگه، فرصت مناسبیه برای ما که رژیم رو پایین بکشیم، و هم جنگ رو متوقف کنیم، هم جمهوری اسلامی رو سرنگون.\nبررسی نظر شاهزاده توی صحبت‌های شاهزاده یه موضوعِ خیلی مشهود، تلاش برای عدم وقوع جنگ و در طرف مقابل تلاش برای پیوستن نیروهای مسلح به مردمه. این قضیه از دو نظر حائز اهمیته.\nاول اینکه شاهزاده نمی‌خواد که نیروهای مسلح، بعد از درگیری توی یه جنگ تمام عیار، به روزی بیفتند، که توانِ مقابله با گروهک‌های تجزیه‌طلب رو نداشته باشه. شاهزاده خوب می‌دونه که این موضوع می‌تونه به قیمت جون بسیاری از هم‌وطن‌هامون تموم بشه. و حتی وضعیت از شرایط جنگِ اول هم وخیم‌تر بشه.\nدر ثانی، با چرخش نیروهای مسلح به سمت مردم، و انقلاب، بدون درگیری نظامی، زیرساخت‌های کشور سالم می‌مونند. این زیرساخت‌ها از بین بره، سال‌ها طول می‌کشه تا ما به شرایط عادی برگردیم.\nخلاصه وضعیتِ خیلی پیچیده‌ایه، و به نظر میاد نیروهای مسلح اگه ذره‌ای انسانیت و ایران‌دوستی در وجودشون باقی مونده، باید به سمت مردم برگردند.\nبه امیدِ آزادیِ ایرانمون.\n","permalink":"https://for-liberty.github.io/post/war-yes-or-no/","summary":"این سوالی بود که امروز توی توییتر روی تایم‌لاینم اومد.\nنتیجه‌ش تا اینجا: بالای هفتاد درصد موافق حملهٔ نظامی.\nاولین سوالی که توی ذهن من شکل گرفت اینه که چرا جمهوری اسلامی کار رو به جایی رسوند که اکثر مطلق مردم حاضرند کشور وارد جنگ بشه؟ چقدر باید یه رژیم به همه‌چیز گند بزنه تا مردم بخوان چنین خطر بزرگی رو بکنند؟\nولی قبل از اینکه پاسخ من رو بخونید، لازمه که یکم موضوع رو باز کنم.","title":"آیا با حملهٔ نظامیِ آمریکا موافقی؟"},{"content":"اگه مسلمون باشی احتمالا با خودت می‌گی که منِ کافرْ فریب‌خورده‌ام یا اینکه خدا چشم و گوشم رو بسته. منم تا مسلمون بودم همین فکر رو می‌کردم. پیش خودم به کافرها می‌گفتم که «چطور می‌تونید مسلمون نباشید؟» یا «چرا دارید آخر و عاقبت خودتون رو با لجبازی سیاه می‌کنید؟» یا «چرا نمی‌خواید واقعیت رو قبول کنید که اسلام آخرین و کامل‌ترین دینه؟»\nیه حسی وجود داشت که به نظرم میومد راه حق واضحه، ولی دیگران با یه جور لجبازی نمی‌خوان ببینند. انگار با خودشون و آخر و عاقبتشون دشمن شده بودند. یا انتخاب کرده بودند که جزء ارتش شیطان باشند. در خصوص این موضوع به موقع‌ش بیشتر صحبت می‌کنیم.\nبا همهٔ این‌ها منم بی‌دین شدم. می‌خوام از اول براتون تعریف کنم؛ بگم چی شد که نه فقط اسلام رو، بلکه هر مذهبی که رگه‌هایی از مسلک اسلام رو درونش داره، یا دقیق‌تر بگیم، اسلام رگه‌هایی از اون مذهب رو درون خودش داره، بوسیدم و گذاشتم کنار.\nاین نوشته چند بخش خواهد بود و شاید بعد از انقلاب سر و سامونش دادم و به عنوان یه کتاب منتشرش کردم. از چیزی شروع می‌کنم که الان قوی‌ترین دلیلم برای کافر بودنمه.\nآیا اسلام، دین حق است؟ من از این دست استدلال‌های ساده زیاد دارم، ولی فکر می‌کنم که انسانی و اخلاقی‌ترینش اینه و خوشحالم که دلیل اصلی بی‌دین شدنم، این استدلالی بود که اول از همه میارم. افراد مختلف می‌تونند دلایل زیادی برای بی‌دین شدن داشته باشند. مثلا یکی به خاطر فقر، یکی از سر خوشی، یکی چون دین دست و بالش رو بسته، یکی از سر خشم، یکی از سر استیصال، یا یکی به خاطر قرص‌های پارکینسون.\nمن وقتی بی‌دین شدم، که توی بهترین روزهای دینداریم بودم. هیچکدوم از دلایل بالا باعث نمی‌شد که از دین کنار بکشم، به خصوص که از دینداریم لذت می‌بُردم. نمازهام رو جدا جدا می‌خوندم و اونقدر حضور قلب داشتم که توی حال و هوای نماز گُم می‌شدم. لذت محض بود برام، و باور کنید یا نه، دلم برای اون حس و حال خوب گاهی تنگ میشه. ولی حس و حال خوب یه چیزه، خودفریبی یه چیز دیگه. جاهل بودم و می‌تونستم خدا رو باور کنم، بپرستمش و از این رابطهٔ بین من و خودش لذت ببرم. حالا نمی‌تونم خودم رو فریب بدم که یه نفر نشسته داره حرف‌هام رو گوش می‌کنه. البته این رو هم اضافه کنم که مدیتیشن نه فقط اون خلاء رو پر کرد، که به طور کلی مفیدتر هم بود.\nبریم سراغ اولین و مهم‌ترین دلیلم برای بی‌دین بودن یعنی: تبعیض.\nتبعیض روند منطقی بحث اینه:\n۱) آیا برای انتخاب محل تولدتون اختیار داشتید؟\n۲) خب پاسخ رو می‌دونیم: منفیه. این پیش‌فرض بحثِ منه. اگه سر پیش‌فرض با هم توافق نداشته باشیم، در نتیجه سکوی درستی برای بحث کردن نداریم و به جایی هم نمی‌رسیم. پس اگه با این پیش‌فرض موافقید، ادامه بدیم.\n۳) آیا قبول دارید که به خصوص در گذشته و پیش از عصر ارتباطات اکثریت مطلق افراد به همون دینِ خانوادگی‌شان می‌مُردند؟ حتی نگاهی به آمار سدهٔ گذشته هم نشون میده که درصد دینداران هر دینی، نسبت به جمعیت، زیاد دستخوش تغییر نبوده. ۳۴/۴۷ درصد مسیحی نسبت به جمعیت کل زمین در سال ۱۹۰۰ تا ۳۳/۲۲ درصد در سال ۱۹۷۰، یک نسل کامل از انسان‌ها، از تولد تا مرگ، رو در برمی‌گیره بدون تغییر محسوس در رشد یا ریزش. با نگاهی به نقشهٔ زمین هم میشه با تقریب بسیار خوبی حدس زد که ساکنان هر بخش عموما به چه دینی باور دارند (اگه اصلا باورمند باشند).\n۴) پس میشه با تقریب بسیار خوبی گفت که ما به عنوان یه انسان، دخالتی در انتخاب دین نداریم؟ اینجا ما به جبر و اختیارِ قضیه کاری نداریم، بلکه طبق آمار، اگه ما سال ۱۹۰۰ به عنوان یه مسیحی به دنیا اومده بودیم، با احتمال بالای ۹۵ درصد مسیحی از دنیا می‌رفتیم.\n۵) پس هرچند یه عده با «اختیار» دین خودشون رو عوض می‌کنند، اکثریت مطلق آدم‌ها، اسیر جبر جغرافیا هستند. ما الان با همون عده کار داریم، ولی سراغ دستهٔ اول هم می‌ریم. ۶) سوالی که من از خودم می‌پرسم اینه: اگه دین، کوچک‌ترین تبعیضی بین من و یک باورمند به دین دیگه، قائل شده، منِ نوعی چطور می‌تونم قبول کنم که صرفا محل تولد من، این برتری و امتیاز رو به من داده؟ اگه ما خودمون رو با هر نژاد و رنگ و جنسیتی به صورت ذاتی و در بدو تولد برابر بدونیم، چرا باید من این امتیاز رو داشته باشم؟\nشاید بپرسی که چه امتیازی؟ این امتیاز که با احتمال خیلی بالایی به دینِ حق بمیرم. همهٔ باورمندان به ادیان فکر می‌کنند که دینشون دین حقه، وگرنه مغز خر نخوردند که مؤمن به اون دین بمونند. فرض کنید که اسلام دین حق و فرض کنید که منْ مسلمون به دنیا اومدم. مُردنِ من به دینِ حق، امتیازهایی رو برای آخرتم به ارمغان میاره، غیر از اینکه توی زندگی بهم فرصت انجام فرایضی رو می‌ده که توشهٔ بهتری برای آخرت جمع کنم. منی که توی ایران به دنیا اومدم، شانس بی‌اندازه بالاتری نسبت به بقیه برای مسلمون شدن و موندن دارم.\nسوال اینه: چرا منی که اختیاری در انتخاب محل تولدم نداشتم باید شانس بیشتری داشته باشم؟ این میشه تبعیض. و من به عنوان یه انسان آزاده، دینی که تبعیض قائل میشه رو نمی‌پذیرم.\nهرچند این موردْ تیرِ آخرْ به دینداریِ من بود و هرگز پاسخ قانع‌کننده‌ای از هیچ دینداری در خصوصش نشنیدم، ولی وقتی از دین خارج شدم و تونستم بی‌طرف‌تر به دین نگاه کنم، تازه فاجعه رو عریان‌تر دیدم. دین اسلام و تقریبا سایر ادیان سامی تا جایی که می‌دونم، حتی بین مرد و زن هم تبعیض قائل می‌شن. یعنی اگه مخالف تبعیض و برتری یه گروه نسبت به دیگری باشیم، بحث برای زیر سوال بردن ادیان سامی می‌تونه بسیار ساده‌تر باشه:\n۱) آیا تعیین جنسیتت در اختیار تو بوده؟\n۲) آیا دین تو تبعیضی بین تو و جنس مخالف تو قائل شده؟\n۳) آیا این بی‌عدالتی نیست که به خاطر چیزی که در اختیار خودمون نبوده مورد تبعیض قرار بگیریم؟\nو به اینجا می‌رسیم که من به کسانی که در باب دین تحقیق کردند، می‌گم «اگه آدم حسابی باشی، دیندار باقی نمی‌مونی.»\nبله، همینقدر صریح. همونقدر که یه نژادپرست کار کثیفی می‌کنه، و به نظر من آدم حسابی نیست، به همون دلیل یه دین‌دار که به تبعیض اعتقاد داره، آدم حسابی نیست. حداقل تا زمانی که به این تبعیض‌ها اعتقاد داره. اما یه پیش‌شرط گذاشتم و اون این بود: «کسانی که در باب دین تحقیق کردند.» بقیه رو مبرّی از خطا نمی‌دونم، ولی تا حدودی میشه عذرشون رو با همون استدلالِ «جبر جغرافیا» پذیرفت. اما نه بعد از خوندن این مقاله.\nاگه در آینده اتفاقی بیفته و آمار تغییر دین به حدی بالا بره، که دیگه جبر جغرافیا محلی از اعراب نداشته باشه، باز هم این استدلال سر جاش باقی می‌مونه. چرا؟ چون شما نمی‌تونی گذشتگان که مُردند رو زنده کنی و فرصت بدی تا دین درست رو به اختیار خودشون انتخاب کنند. اون‌ها اون دنیا یا دارند می‌سوزند یا دارند می‌پزند؛ کباب می‌پزند با شراب بخورند.\n","permalink":"https://for-liberty.github.io/post/why-i-dont-believe-in-any-religion-1/","summary":"اگه مسلمون باشی احتمالا با خودت می‌گی که منِ کافرْ فریب‌خورده‌ام یا اینکه خدا چشم و گوشم رو بسته. منم تا مسلمون بودم همین فکر رو می‌کردم. پیش خودم به کافرها می‌گفتم که «چطور می‌تونید مسلمون نباشید؟» یا «چرا دارید آخر و عاقبت خودتون رو با لجبازی سیاه می‌کنید؟» یا «چرا نمی‌خواید واقعیت رو قبول کنید که اسلام آخرین و کامل‌ترین دینه؟»\nیه حسی وجود داشت که به نظرم میومد راه حق واضحه، ولی دیگران با یه جور لجبازی نمی‌خوان ببینند.","title":"چرا به هیچ مذهبی باور ندارم | بخش اول"},{"content":"بردگی یا آزادگی این سؤال از نظر من از پایه اشتباهه. آیا کسانی که باحجاب هستند، بردهٔ انسان‌ها یا نظام فکری خاصی هستند؟ کسانی که بی‌حجاب هستند چطور؟ آیا مسالهٔ پوشش، مثل حجاب، به خودی خود تعیین‌کنندهٔ آزاد یا برده بودن شخصه؟\nچیزی که حکومت به شدت ازش تغذیه می‌کنه و به نظر میاد بین طرفداران رژیم مورد استقبال قرار گرفته همین مساله حجاب به عنوان نشانه‌ای از آزادگیه.\nاول از همه لازمه بگم چرا اصلا رابطه‌ای بین بردگی/آزادگی و پوشش به صورت ذاتی وجود نداره. اگه با تشریح بردگی شروع کنیم خود به خود به معنای آزادگی هم می‌رسیم و از اونجا می‌تونیم مساله رو بازتر کنیم.\nبردگی: نداشتن توان تصمیم‌گیریِ شخصی تحت تاثیر عاملی که تصمیمات رو به تو دیکته می‌کنه.\nتشریح این تعریف، با مسالهٔ حجاب شاید بتونه روشن‌ترمون کنه.\nمثلا فرض کنید که من حجاب رو دوست دارم و ترجیح می‌دم که موهام رو بپوشونم. حالا اگه یه نفر بیاد به من دیکته کنه که باید حجابم رو بردارم، این میشه بردگی. برعکسش هم صادقه. یعنی اگه من اعتقادی به حجاب نداشته باشم، دوست نداشته باشم که حجاب سر کنم، ولی تحت تاثیر عوامل بیرونی که به من دیکته میشه، حجاب سر کنم، باز من آزاد نیستم و بردهٔ انتخاب یه نفر، ارگان، اساس‌نامه یا مکتب دیگه‌ام.\nتن دادن به اجبار، چه باحجاب باشیم چه بی‌حجاب، درست در تعارض با آزادیه.\nاین رو توی پرانتز بگم که تهش همهٔ ما بردهٔ عوامل محیطی و طبیعتمون هستیم. ولی می‌شه این وسط یه «من» رو تا حدودی جدا کرد، تصمیمات و ترجیحاتش رو رصد کرد، و دید که این «من» چی می‌خواد. آیا از داشتن حجاب خوشش میاد؟ یا معذب می‌شه؟ یا باز بودن موهاش براش لذت‌بخشه، یا اذیتش می‌کنه.\nحجاب به عنوان ابزار پس باحجاب یا بی‌حجاب بودن، دخلی به آزادگی و بردگی نداره بلکه اون انگیزه‌ست که تعیین می‌کنه طرف آزادانه این انتخاب رو کرده یا به اجبار.\nاما حرف‌های جانشین رئیس بسیج، قاسم قریشی، در خصوص تردد خانم‌های باحجاب در مترو و بازار نظرم رو جلب کرد و راستش انگیزه‌ای شد برای نوشتن این مقالهٔ کوتاه. حرف‌هاش رو اینجا نقل می‌کنم:\nما فعلا نیازی به حرکت‌هایی داریم که کار خاصی هم نکنند. یعنی مثلا تعداد زیادی زنان محجبه بروند بازار، بروند در خیابان بچرخند… شما باید سازمان‌دهی کنید… یعنی اینکه بروند فقط در مترو بنشینند، بروند بازار، بروند بچرخند.\nبه وضوح از حرف‌های قریشی مشخصه که از حجاب به عنوان ابزاری استفاده شده برای پیش بردن هدف حاکمیت. وقتی حجاب ابزاری میشه، اون خانومی هم که به دستورْ این حجاب رو استفاده کرده (حتی اگه خودش هم اعتقاد به حجاب داشته باشه) میشه یه ابزار برای اعمال نفوذ همون حاکمیت. و وقتی ابزارِ دستِ شخص یا مکتب دیگه‌ای شد، میشه مهرهٔ اون قدرت. حالا اگه «مهرهٔ قدرتِ شخص/نظامِ دیگری بودنْ» انتخاب خودش باشه، یه جایی روی مرز آزادی و بردگی قرار می‌گیره. یعنی خودش احساس آزادی می‌کنه، ولی منتقدهاش ایشون رو برده در نظر می‌گیرند.\nمن نمی‌تونم تعیین کنم که دقیقا بردگی هست یا نه ولی ابزار بودنش، من رو متمایل می‌کنه که ایشون رو برده در نظر بگیرم حتی اگه اون «منِ» درونش این احساس رو نداشته باشه.\nدر نهایت آزاده‌ترین انسان‌ها هم بردهٔ نظام فکری خودشون هستند، با این حال به ندرت مهره و ابزار دست شخص یا حاکمیت‌اند. اگه معیارِ آزادگی رو اون افرادِ شکّاکِ پرسش‌گر در نظر بگیریم، محجبه‌هایی که به دستور قریشی توی بازار می‌گردند، برده به حساب میان.\nاینجا باز حجاب تعیین‌کنندهٔ آزادگی یا بردگی نیست، بلکه انگیزهٔ استفاده‌ست که حرف آخر رو می‌زنه.\nبرای من این یه نمونه بود از بردگی در قالب حجاب و پوشش به عنوان ابزاری برای ترویج سیاست‌های یک رژیم سرکوب‌گرِ کودک‌کُش.\nبی‌حجابی تجاوز به حقوق دیگران است؟ ولی بریم سراغ یه سری داستان‌های تخیلی و چِرتی که در خصوص اهمیت حجاب می‌شنویم. داستان‌هایی که کاملا مشخصه از بالا دیکته شده و یه تعدادی حتی بدون لحظه‌ای درنگ، تکرارش می‌کنند. داستان‌هایی شبیه به این:\nشوهرِ دوستم یه خانوم بی‌حجاب رو دید و دست و پاش شل شد. شوهرِ دوستم با یه خانم بی‌حجاب ریخته رو هم. خانم بی‌حجاب با پوشش بدش به شوهرم نخ داد و بعد متوجه شدم که شوهرم بهش شماره داده. منِ باحجاب به خاطر شوهر تو خودم رو می‌پوشونم، چرا باید خونوادهٔ من به خاطر شُل‌حجابی تو امنیت نداشته باشه؟ تو داری به حقوق من تجاوز می‌کنی. این گزاره‌های پوچ رو میشه با یه جواب شُست و رفت چرا که ادعای مطرح شده تا رسیدن به نتیجه‌گیری اصلا سیر درست و منطقی رو طی نمی‌کنه. چرا؟\nاینجا اصلا بحثِ حجابِ یه نفر نیست، بلکه بحث اصلی و مشکلِ قضیه، اون «شوهرِ» ماجراست. یه آدم خیانت‌کار باید مورد سرزنش قرار بگیره، نه پوشش منِ نوعی. صلب آزادی از دیگران به بهانه‌های اینچنینی، عوض کردن جای مجرم و شاکیه.\nیه انسان که صرفا به خاطر پوشش شخص دیگه، به خودش این اجازه رو می‌ده که به شریکش خیانت کنه، نه فقط شریکِ مناسبی برای رابطهٔ متعهدانه نیست، بلکه به صورت بالقوه می‌تونه جزء دسته‌ای قرار بگیره، که به خاطر پوششِ دیگری بهش تعرض کنه. مثل این جمله که احتمالا شنیدیم: «خودش حجابش بد بود و دنده‌ش می‌خارید.»\nتوی ماجرای خمینی‌شهر هم این نوع برخورد رو از دادستان دیدیم که از پوششِ زن‌هایی انتقاد کرد که مورد تجاوز قرار گرفته بودند. همینقدر مضحک و تلخ.\nحالا اگه من بیام به کسی که تیر خورده بگم که «مشکل از تیرانداز نبوده، شما باید ضدگلوله می‌پوشیدی،» آیا از من قبول می‌کنی؟ این قضیه هم همینقدر بی‌ربط به نوع پوششِ افراد جامعه‌ست.\nگرایش به پوشش در ذات ما یه سوالی ممکنه شکل بگیره و اون اینکه آیا ما ذاتا گرایش به پوشوندن خودمون داریم؟ جوابش خیلی ساده نیست، چرا که احتمالا پوشیده بودن و حس امنیتی که بعضی‌هامون ازش می‌گیریم، نه ساختهٔ طبیعتمون که محصولی از شرایطیه که توش بزرگ شدیم. ما صدها هزار سال، لخت در کنار هم زندگی کردیم، و پوشیدن و پوشوندن خودمون جزء اتفاقات مربوط به چند هزار سالِ آخرِ زیستِ بشره. پوششی هم اگه بوده، برای استتار در جنگل یا محافظت از بدن در درگیری و یا در برابر سرما به خصوص بعد از مهاجرت از آفریقا به مناطق سردتر بوده.\nپس لخت بودن رو می‌پسندیم؟ این رو هم نمیشه با اطمینان گفت، چون به هر حال ممکنه بعد از چند هزار سالی که به نحوی خودمون رو پوشونده‌ایم کدهایی هم توی ژن‌هامون در جهت تمایل بهش شکل گرفته باشه. حالا نه به شکل اسلامی، که اکثریتِ بشر بهش اعتقادی ندارند، بلکه در حد پوشوندن بدن‌هامون.\nبعد از چند هزار سال طبیعتمون هم به این سمت رفته یا نه رو مطمئن نیستم (با وجود اینکه به نظرم نرفته)، ولی حجاب رو یه مسالهٔ ذاتی در نظر گرفتن غلطه. به دو دلیل: الف) اکثریت بهش اعتقادی ندارند و ب) با تاریخِ زندگی بشر روی کرهٔ خاکی منافات داره.\nبحث ذاتی بودنِ پوشش رو هم نمیشه کلا رد کرد ولی بازم ادعای خیلی بزرگیه. گزارهٔ الف براش صادق نیست و امروزه اکثریت پذیرفته‌اند که لخت مادرزاد بیرون نیان، ولی بازم با تاریخ حیات بشر نمی‌خونه.\n","permalink":"https://for-liberty.github.io/post/hijab/","summary":"بردگی یا آزادگی این سؤال از نظر من از پایه اشتباهه. آیا کسانی که باحجاب هستند، بردهٔ انسان‌ها یا نظام فکری خاصی هستند؟ کسانی که بی‌حجاب هستند چطور؟ آیا مسالهٔ پوشش، مثل حجاب، به خودی خود تعیین‌کنندهٔ آزاد یا برده بودن شخصه؟\nچیزی که حکومت به شدت ازش تغذیه می‌کنه و به نظر میاد بین طرفداران رژیم مورد استقبال قرار گرفته همین مساله حجاب به عنوان نشانه‌ای از آزادگیه.\nاول از همه لازمه بگم چرا اصلا رابطه‌ای بین بردگی/آزادگی و پوشش به صورت ذاتی وجود نداره.","title":"حجاب، آزادگی یا بردگی؟"},{"content":"احتمال اینکه این نوشته، توی دنیای بی‌پایان دیجیتالی، خونده بشه، اگه صفر نباشه، نزدیک به صفره. ولی برای من نوشتن یه جور روش سامان دادن به افکارم بوده. با اینکه کلاس انشاء برام همیشه ناخوشایند بود، نمی‌دونم چی شد که به این کار رو آوردم. شاید چون زندگی رو «به سبک و روش سخت» دوست دارم.\nبگذریم! اینجا می‌خوام از خودم مثال بزنم، تا شاید شما هم تکلیفت رو با خودت روشن کنی.\nتعریف «من» از نظر مادی و اقتصادی توی حالت‌های ماده، بیشتر شبیه به مایع هستم. یعنی خودم رو با شرایط وفق می‌دم. زندگی توی جمهوری اسلامی راحت نیست، ولی آروم آروم خودم رو تطبیق دادم.\nاواسط چهارمین دهه زندگیم هستم و ازدواج نکردم، چون با شرایط کشور جور در نمیومد. طبیعتا بچه‌دار نشدم، چون آینده‌ای برای بچه نمی‌دیدم. و راستش رو بخواید فکر می‌کنم یکی از اصلی‌ترین دلایل ازدواج نکردنم، همین تمایل نداشتنم به بچه‌دار شدن بود. اشتباه برداشت نکنید، عاشق بچه‌هام و اون‌ها هم معمولا با من رفیق می‌شن. ولی چون مایع‌ام، شرایط رو برای هیچکدوم مهیا ندیدم.\nدرآمدمْ به راحتی کفاف خرج و مخارجم رو می‌ده و دغدغهٔ مالی حتی توی این مملکت نابود از نظر اقتصادی ندارم. عشقم وب‌گردی و کتاب و دوره و بازی و این کوفت و زهرمارهاست. یه کنسول هم دارم که خیلی باهاش حال می‌کنم. از طرفی نمی‌تونند اینترنتم رو محدود کنند، چون همیشه راهی برای دور زدن موثر فیلترنتشون داشتم.\nروزها با برنامه ورزش می‌کردم، بازی می‌کردم، چند صفحه کتاب می‌خوندم، یه چرخی توی نت می‌زدم، مدیتیشن می‌کردم، گاهی چند خطی می‌نوشتم، و سر کار می‌رفتم. به نظرتون کسل‌کننده‌ست؟ آره خب، ولی بهشتِ یه درونگرا همینجوریه.\nالبته این رو بگم که برای سال‌ها عضو هیچ شبکهٔ اجتماعی هم نبودم و از اتفاقات اطرافم بی‌اطلاع.\nزندگی من بعد از جمهوری اسلامی هم همین شکلی خواهد بود. گفتم که، این مدل زندگی، بهشت یه نفر مثل منه. حتی بچه هم ندارم که به خاطر آیندهٔ اون بخوام قدمی بردارم. من زنجیرهٔ میلیاردها سال فرگشت رو با خودم به گور می‌برم؛ آخرین حلقهٔ این رشته هستم که از من زده بیرون. بی‌چاره ژن‌هایی که به من امید بسته بودند. به لطف جمهوری اسلامی که من رو مجبور کرد خودم رو باهاش وفق بدم به هیچ آرزویی که توی بچگی داشتم نرسیدم. و دیگه احساس می‌کنم که برام دیر شده.\nیه زمانی از اخبار خیلی فاصله گرفته بودم، ولی هر بار ماشین گشت ارشاد رو می‌دیدم، یا اگه با کسی نشسته بودیم و برنامهٔ ورزشی می‌دیدم که صداسیما کوچک‌ترین صحنه رو سانسور می‌کرد احساس می‌کردم که یه نفر داره به شعورم توهین می‌کنه که چطور باید ببینم، باشم و زندگی کنم؛ یه حس خیلی مزخرف. به خصوص که به اصولشون اصلا اعتقادی ندارم و سال‌هاست که خداناباور هستم.\nولی خب درگیری گشت ارشاد با دیگران بود، تلویزیون هم رسانهٔ من نبود و گاهی کنار بقیه نگاه می‌کردم. یعنی می‌خوام بگم که این موضوعات با من سرشاخ نمی‌شدند.\nتا اینجا احتمالا با خودتون دارید می‌گید که «چه آدم بی‌احساس و بی‌شعوری هستی.» شاید حق دارید. نمی‌دونم. ولی دارم اینا رو می‌گم که بدونید خیلی مادی و ریاضی‌وار به قضیه نگاه کنیم، امثال من انگیزهٔ زیادی رو برای پیوستن به انقلاب ندارند.\nاما آدمیزاد، قبل از اینکه یه شخص باشه، بخشی از یه جامعه‌ست. حالا براتون می‌گم که چرا من هم انقلابی‌ام و حاضرم براش خطر کنم.\nقبلش این رو اضافه کنم که جدا بودنم از دنیای اطراف با حصاری از سرگرمی‌های محدود، تا قتل مهسا ادامه داشت. ولی مهسا، یه دفعه من رو از یه خواب دراز بیدار کرد. اولین کاری رو که کردم نصب اینستاگرام بود. یکم که اخبار رو پیگیری کردم، بعد سال‌ها به توییتر برگشتم و داستان برام شروع شد.\nچرا می‌خوام انقلاب کنم؟ به خاطر سارینا و زندگی‌ای که نکرد.\nشاید واقعا لازم نباشه توضیح دیگه‌ای بهش اضافه کنم. هم‌زیستی با جمهوری اسلامی، دیگه برای من و ما امکان‌پذیر نیست. خفَت زندگی زیر سیطرهٔ رژیمِ کودک‌کُشی که برای بقاءِ خودشْ دست به جنایت، تجاوز و کشتار می‌زنه، توی مخیلهٔ من نمی‌گنجه. این زندگی به ننگش نمی‌ارزه و توان پذیرش این زندگیِ ننگین، از دایرهٔ تحملِ من خارجه.\nمن ترجیح می‌دم که برای این انقلاب بمیرم، ولی این زندگی‌های نکرده و پرشورِ بچه‌های پر از امید که فیلم‌ها و عکس‌هاشون بیرون میاد، فرصتِ تجربه‌کردن داشته باشند. من حاضرم بمیرم ولی بچه‌ای که امروز به دنیا میاد، توی یه کشوری بزرگ بشه، که حقوق اولیه‌ش رعایت بشه. من حاضرم بمیرم ولی اون اقلیت‌های قومی و مذهبی، شهروند درجه دو به حساب نیان و شهرهاشون مثل ویرونه‌های شام نباشه. من حاضرم بمیرم ولی نسیم خوش بهاری لای موهای دخترهامون بوزه. من به عنوان یه قطره از این اقیانوس حاضرم بمیرم ولی چکهٔ آبی باشم برای نهال آزادی.\nدیر یا زود می‌میریم. زندگی ماها مثل یه جرقه بین دو تا بی‌نهایت تاریکیه. ترجیح می‌دم برای هدف والایی زندگی کرده و مرده باشم، تا اینکه توی پیری به گوز گوز بیفتم و بمیرم (با عرض معذرت از همهٔ اون‌هایی که به گوز گوز افتادند).\nو چه هدفی قشنگ‌تر و اصیل‌تر از آزادی و آزادگی؟ همهٔ انواعِ انگیزه‌ها، چه مذهبی بوده باشه چه قومی، چه هر نوع باور و اعتقادی تاریخ انقضاء داشته و داره و خواهد داشت، غیر از آزادی و آزادگی.\nنترسید، بعد از مُردن فقط اون‌هایی که زنده هستند حسرت زندگی‌ای که ما نکردیم رو می‌خورند. مثل من که حسرت زندگیِ نکردهٔ سارینا رو می‌خورم. توی مغزِ خودِ مُرده‌مون، جریانی وجود نداره که بخواد حتی حسرت بخوره.\nشما چرا می‌خواید انقلاب کنید؟ این دلیل‌هایی که آوردم، برای انسانیت و آزادگی بود. نفعِ مادی ایرانِ آزاد، اگه زنده بمونم، مطمئنا به من هم می‌رسه ولی من نمی‌جنگم برای رسیدن به اون نفع؛ من می‌جنگم چون به عنوان یه انسانِ «با کمی وجدان» دیگه نمی‌تونم با جمهوری اسلامی کنار بیام.\nولی اگه شما جزء یکی از دسته‌های زیر هستید، شما نه‌تنها برای انسانیت و آزادگی، که دلایلِ دیگه هم برای این جنگیدن دارید:\nاگه بچه دارید یا می‌خواید در آینده بچه‌دار بشید، دلیل محکم‌تر از این وجود نداره: برای بچه‌ت. باید به خاطر بچه‌ای که به این دنیا آوردی/میاری انقلاب کنی. مسئولی و باید پای مسئولیتی که قبول کردی بایستی. تو یه «زندگی» رو به این دنیا آوردی و اگه برای آینده‌ش تلاش نکنی… (نمی‌دونم چه فحشی بدم که توصیفت کنه). فقط می‌دونم و می‌دونی که این کشور با جمهوری اسلامی جای مناسبی برای بچه‌ت نخواهد بود. جای مناسب که چه عرض کنم، در اصل داری جهنم رو به بچه‌ت تقدیم می‌کنی.\nاگه جوونی، به خاطر خودت و آینده‌ت. اگه با شوفریِ جمهوری اسلامی پیش بریم، از ایران جز یه زمین سوخته نخواهد موند. اگه می‌خوای زندگی کنی، الان که بقیه هم هستند و یه دنیا داره همراهی می‌کنه شاید تنها فرصتمون باشه برای بلند شدن، و پس گرفتن کشورمون.\nاگه مسلمونی، برای نابود نشدن چیزی که بهش اعتقاد داری. سکولاریسم، برخلاف اون چیزی که رائفی‌پورها جار می‌زنند، یه روش برای نجات دینه. دینِ تو اگه توی حاکمیت باقی بمونه، ده سال دیگه، خاکسترش هم نمی‌مونه. یه نگاهی به اطرافت بندازی بهتر متوجه میشی.\nاگه اقلیتی، برای دفاع از حقوق اساسی‌ت که جمهوری اسلامی نه فقط نادیده گرفته، که به وضوح سنگ‌اندازی هم می‌کنه. اقلیت‌های جنسی و قومی و مذهبی، همه و همه، زخم‌خوردهٔ این رژیم کثیفند. خراب کردن خونه و مکان‌های بهایی‌ها رو در نظر بگیر، تا دشواری تحصیل و کار و به طور کلی زندگی. یه نگاه به امکانات رفاهی خودت بنداز و با تهران مقایسه کن.\nاگه زنی، برای همهٔ تبعیض‌هایی که حکومت در حقت قائل شده.\nاگه به محیط زیست اهمیت می‌دی، برای زیست‌بوم‌هایی که جمهوری اسلامی داره یکی یکی نابود می‌کنه.\nاگه عشق ماشینی، برای آشغال‌هایی که به زور اقتصادِ اجباری به اسم خودرو بهت می‌ندازن.\nاگه وطن‌پرستی، برای ایرانی که با وجود جمهوری اسلامی شاید فقط ازش اسمی توی تاریخ بمونه.\nاگه انسانی، برای بقیه و حق‌هایی که ازشون خورده شده و خورده میشه.\nو در نهایت: برای زن، زندگی، آزادی…\n","permalink":"https://for-liberty.github.io/post/why-do-i-want-to-be-a-part-of-this-revolution/","summary":"احتمال اینکه این نوشته، توی دنیای بی‌پایان دیجیتالی، خونده بشه، اگه صفر نباشه، نزدیک به صفره. ولی برای من نوشتن یه جور روش سامان دادن به افکارم بوده. با اینکه کلاس انشاء برام همیشه ناخوشایند بود، نمی‌دونم چی شد که به این کار رو آوردم. شاید چون زندگی رو «به سبک و روش سخت» دوست دارم.\nبگذریم! اینجا می‌خوام از خودم مثال بزنم، تا شاید شما هم تکلیفت رو با خودت روشن کنی.","title":"چرا می‌خوام جزئی از انقلاب باشم؟"},{"content":"راحت‌ترین راه خرید دلار جوابِ ساده، خرید ارز دیجیتال معادل دلاره؛ بهش می‌گن استیبل کوین، یا سکهٔ پایدار. ولی آیا برای من مناسبه؟ یه سری مزیت‌ها داره و یه سری معایب. تصمیمش با شما.\nمزیت‌ها:\nخریدش راحته و از پشت کامپیوتر و موبایل هم می‌تونی انجامش بدی. اگه قواعد دنیای ارز دیجیتال رو رعایت کنی، نگه‌داریش هم ساده‌تره هم امن‌تر. هیشکی غیر از خودت نمی‌تونه بهشون دست بزنه. ساده‌ش میشه: دزد نمی‌تونه بهت بزنه. ولی این امن بودن یه روی دیگه هم داره که توی قسمت معایب باید توضیح بدم. معایب:\nارز دیجیتاله و با اینکه ادعا می‌کنند اون خوب‌هاش پشتوانه داره، ولی نمیشه صد در صد مطمئن بود که هیچ‌وقت دی‌پگ نشه. حالا دی‌پگ چیه؟ یعنی جوری بشه که این یه دلار بره پایین‌تر یا حتی صفر بشه. اما، اونقدرها هم که فکر می‌کنید، ترسناک نیست. اینم توضیح می‌دم. اگه موارد امنیتی رو رعایت نکنی، دزدیدنش همونقدر که سخته، یه دفعه راحت میشه و در عرض سه‌سوت بی‌ارز میشی. یعنی کل کیف پولت خالی میشه. نظر من من خودم دلارهام رو همینجوری می‌خرم. چهارتا تا ارز هست که به نسبت امن هستند. یکی USDT یا همون تتر خودمون، USDC، BUSD و DAI. من سمت اولی نمی‌رم چون شایعاتی پیرامونش هست. هم اینکه می‌گن اون پشتوانه رو، اونجوری که ادعا می‌کنند، نداره و ممکنه دی‌پگ بشه. ریسکش خیلی بالا نیست چون به هر حال تتر قوی‌ترین استیبل‌کوینه و مردم بی‌خود اعتماد نمی‌کنند. هرچند تجربه ثابت کرده گاهی بی‌خود اعتماد می‌کنند. ولی مورد دومی که باعث میشه سمتش نرم، اینه که ادعا می‌کنند اگه مشخص بشه از سمت کیف پولی اومده که متعلق به صرافی ایرانی بوده، امکان فریز کردنش هست. این مورد برای من پیش نیومده، ولی به هر حال گفتم که یه بحث‌هایی هست و برای ما ایرانی‌ها یه عامل بازدارنده. و البته یه راهی هم داره که خرجش ده دلاره.\nاون دو تا چی؟ فکر کنم USDC و BUSD گزینه‌های بهتری باشند، چون ضعف‌های USDT رو ندارند و از طرفی استیبل‌کوین‌های امنی هستند. پشتوانه BUSD که خود بایننسه. DAI هم امنه ولی ترجیح من نیست.\nاگه پول‌تون خیلی گنده نیست و زیر پونصد ششصد میلیونه، به نظرم ارز دیجیتال راه‌حل خوبیه، ولی اگه مبلغ بزرگ‌تری رو می‌خواید ارز کنید، شاید دلار کاغذی گزینه معقول‌تری باشه.\nاین نظر من. تصمیمش با شما.\nشروع اول از همه لازمه که توی یه صرافی ارز دیجیتال حساب باز کنید. خودتون تحقیق کنید کدوم بهتر هستند. من با نوبیتکس و والکس کار کردم و تا حالا به مشکل برنخوردم. مطمئن باشید که از شبکه BEP20 یا BSC پشتیبانی می‌کنه. این‌ها جفتش یه چیز هستند. BSC مخفف Binance Smart Chain هست که به اختصار بهش Smart Chain هم می‌گن.\nقدم اول وارد می‌شید و احراز هویت می‌کنید. هر کدوم قوانینی دارند که خب باید انجام بدید تا حسابتون فعال بشه.\nقدم دوم واریز ریاله. چطوریه؟ احتمالا یه بخش کیف‌پول توی سایت صرافی هست که ارزهای مختلف رو نمایش می‌ده. اونجا باید ریال یا تومان هم باشه. و همونجا باید گزینه واریز داشته باشه. می‌زنی، وارد بانک می‌شی و واریز می‌کنی.\nقدم سوم حالا وارد بازارش می‌شی. چون می‌خوایم روی شبکه «بایننس اسمارت چین» کار کنیم، یکمی BNB نیاز داریم. این ارز به عنوان گس (یا بنزین) برای انجام تراکنش‌ها لازمه و خودش هم ارزش داره. کارمزدها پایین هستند ولی اگه BNB اضافه‌تر بخرید هم فکر بدی نیست. هم ارز خیلی خوبیه، هم اینکه دیگه لنگ گس نمی‌شید. الان که دارم این رو می‌نویسم قیمت BNB حدود ۱۱ میلیونه. شما یه میلیون که بشه یک دهم BNB بخری، برای تراکنش‌هامون گس داری و از طرفی اضافه هم میاری. هر تراکنش بسته به جفت ارز معمولا کمتر از یک دلار کارمزد داره. حالا اگه اضافه اومد حروم میشه؟ ابدا. هر وقت خواستی می‌تونی اضافه‌ش رو ریال کنی.\nقدم چهارم حالا اصل پول رو می‌خوایم دلار کنیم. نوبیتکس USDC نداره ولی BUSD رو اضافه کرده و خب به نظرم بهترین گزینه‌ست. اگه صرافی شما فقط تتر یا DAI داشت چی؟ می‌تونی یا تتر بخری یا DAI. اگه با نگه داشتن این ارزها مشکلی نداری که هیچی، ولی اگه می‌خوای USDCش کنی، بعد می‌تونی توی کیف پول تبدیلش کنی. البته اینجوری یکم خرجت بالاتر می‌ره و هر دلاری یکم گرون‌تر پات در میاد. مثلا الان که دارم این رو می‌نویسم، هر ۱۰۰۰ تتری میشه ۹۹۸ تا USDC. خیلی هم بد نیست ولی توی مبلغ‌های بالا خب شاید خیلی باب میل نباشه.\nخلاصه که یه جوری خرید کنید که لازم نباشه مدام ارزها رو تبدیل کنید، چون پاتون گرون در میاد.\nبه هر حال. می‌ری توی بازار صرافی‌ت و با چند تا کلیک ساده، اون ارزی که می‌خوای رو می‌خری. الان توی کیف پولت دلار و BNB داری. باید جفتش رو به کیف پولت ارسال کنی تا جاش امن باشه.\nساخت کیف پول نظر من اینه که کیف پول رو روی موبایل نصب کن، ولی یه سری قوانین رو برای امن بودن رعایت کن.\nقوانین امن بودن در دنیای ارز دیجیتال همونقدر که این دنیا رو می‌شه امن‌ترین مکان برای سرمایه‌مون دونست، چون احدی توان دسترسی به کیف پولمون رو بدون خریت کردنمون نداره، همونقدر هم خریت‌های به ظاهر ساده و بی‌خطر می‌تونه باعث به فنا رفتن کل سرمایه بشه. اینجا یه لیست از بایدها و نبایدها میارم.\nاول از همه اینکه شما وقتی کیف رو نصب می‌کنید، یه ترکیبی از کلمات (معمولا ۱۲ تا) از برنامه دریافت می‌کنید. این ۱۲ تا کلمه راه ورود به حساب شماست. بریم سراغ بایدها و نبایدها.\n۱۲ تا کلمه بود گفتم؟ بگم که قابل تغییر نیست و هرکسی اون رو داشته باشه کیف پول شما رو با تمام موجودیش داره. و معمولا اگه کسی بهش دسترسی پیدا کنه زیر یه دقیقه کل پول‌هاش رو خالی می‌کنه. پس این دوازده کلمه رو به کسی ندید، حتی عزیزترین و مطمئن‌ترین فردی که می‌شناسید. توی تلگرام و واتساپ و یه نوت ساده‌ی Notepad و این‌ها ذخیره نکنید یا نفرستید. بهترین کار اینه که دو تا تیکه کاغذ بردارید، شش‌تاش رو روی این و شش‌تاش رو روی اون یکی بنویسید و اون‌ها رو جاهای جدا از هم و امنی بذارید. بهتره که بک‌آپ هم داشته باشید. یعنی یه رونوشت از هر کدوم از اون دو تا شش تا کلمه داشته باشید و اون‌ها رو هم جاهای امنی بذارید. یه راه دیگه‌ش استفاده از برنامه‌های مدیریت پسورده. این‌ها امن هستند ولی خب باید کار باهاشون رو بلد باشید. من Lastpass رو ترجیح می‌دم. خیلی ساده‌ست. اصلا کلا به درد می‌خوره. بعضی وقت‌ها یه سری ایمیل برات میاد که میگه من از تیم پشتیبانی تراست والت هستم و برای رفع مشکل، یا برای اینکه بهتون جایزه بدیم چون برندهٔ مسابقه‌ای شُدید که توش شرکت نکردید، باید ۱۲ تا کلمه رو بدید. ببینید، این ۱۲ کلمه رو حتی نباید توی ذهن خودتون هم تکرارش کنید چه برسه برای کسی بفرستید. اینا همه‌ش کلاه‌برداریه. این دوازده کلمه رو به کسی ندید! اینقدر من رو حرصم ندید تو رو خدا. پول‌هاتون روی شبکه‌ست، پس پاک شدن یا نشدن کیف پول تاثیری روی موجودی حساب شما نداره. حتی می‌تونید بعد از اینکه پول‌ها رو واریز کردید به کیف‌تون، اگه باهاش کاری ندارید، برای اینکه خیال‌تون راحت بشه، کیف پول رو از روی سیستم یا موبایل پاک کنید. با اون دوازده تا کلمه هر وقت خواستید می‌تونید به پول‌تون دسترسی داشته باشید. ولی اگه ۱۲ تا کلمه رو گم کنیم چیکار باید بکنیم؟ بهترین کار اینه که آرامش خودتون رو حفظ کنید و بعدش با پول‌ها خداحافظی کنید. بله، اگه ۱۲ تا کلمه رو به هر شکلی فراموش یا گم کنید، دیگه هیچ احدی نمی‌تونه پول‌هاتون رو برگردونه. همونقدر که نسبت به دور-از-دسترس-دیگران بودنش اهمیت می‌دید، به در امان بودنش هم اهمیت بدید. ما برای شبکه BSC که گفتم یه آدرسی داریم که با 0x شروع میشه. این آدرس پابلیک/عمومی شماست. این رو می‌تونید به بقیه بدید، سیو کنید، توی تلگرام برای خودتون یا بقیه بفرستید. پابلیک هست دیگه. ولی هر کسی داشته باشه می‌تونه بفهمه که موجودی شما چقدره و از کجا براتون پول اومده و به کجا رفته. اون دوازده کلمه رو به کسی ندید. باشه، دیگه نمی‌گم. بریم سراغ بایدِ بعدی. با این کیف پول که سرمایه‌تون توش هست، نه وارد بازی ایردراپ‌ها بشید، نه به سایتی کانکتش کنید (غیر از سایت‌هایی که هزار درصد مطمئنید که امن هستند که همین هم توصیه نمی‌کنم) نه باهاش تراکنش مشکوک انجام بدید. فقط بذارید برای ارسال و دریافت پول. اصلا قید انجام تراکنش باهاش رو بزنید. مطمئن باشید که سیستم‌تون به‌روز و پاکه. برنامه‌های مشکوک روش نصب نکردید. از Shareit و این کوفت و زهرمارها نصب ندارید و فایل APK دستی از منابع نامعتبر مثل بازار یا پوشهٔ دانلودها روش نصب نکردید. به نظر من از این نظر برای تازه‌کارها، یه گوشی آیفون از اپل امن‌تره ولی این به معنی ناامن بودن سیستم شخصی یا گوشی اندروید نیست بلکه چون توی اون سیستم‌ها دست کاربر بازتره، امکان خطا کردن بیشتره. اگه یه موبایل بی‌کار دارید، می‌تونید از اون استفاده کنید. یعنی ریست‌فکتوری کنید و بعدش هیچ برنامه‌ای غیر از کیف پول روش نصب نکنید. اگه از سیستم استفاده می‌کنید، مطمئن باشید که نسخه ویندوزتون کرک شده و غیرقانونی نیست. یا یه دیسترو لینوکسی نصب کنید. دُور سایت‌ها و کسایی که می‌گن توکن‌هات رو بزن به فلان‌جا تا دو برابر و سه برابرش رو برات بفرستند خط بکشید. اصلا کلا با این کیف پول دور این قضایا رو خط بکش. فقط برای گرفتن پول از صرافی و فرستادنش به صرافی برای نقد کردن ازش استفاده می‌کنیم. تمام. کیف پولت رو به هر سایتی وصل نکن. اصلا به نظر من به هیچ سایتی وصل نکن. اگه کانکت کردی و دیدی یه گزینه اومد و تایید کردی و کیف پولت خالی شد، دیگه تقصیر خودته. دور ایردراپ‌ها رو خط بکش. اگه دیدی یه توکنی اومده توی کیف پولت که صد هزار دلار هم ارزشش هست، دست بهش نزن. اینجا پول خیرات نمی‌کنند. این مدل توکن‌ها به محض فعال شدن، یه مسیر برای خرج کردن موجودی پول کیف‌پول باز می‌کنند (توی همون کد فعال شدنش) که اجازه برداشت رو بهشون می‌ده. بعدش با پول‌هات باید خدافظی کنی. پس ایردراپ و فعال کردن توکنی که نمی‌شناسی غدغن. به هیچ لینکی اعتماد نکن. هر چیزی رو چند بار گفتم و خودم می‌دونم زیاده‌روی کردم، ولی مهم هستند. واقعا مهم هستند.\nاگه این‌ها رو رعایت کنی دیگه محاله کسی بتونه دست به کیف پولت بزنه یا هکت کنه. درسته دنیای دیجیتاله و هیچی ۱۰۰٪ نیست ولی پول‌هات توی این کیف پول بیشتر از پول کاغذی امنیت داره اگه فقط یادت باشه این موارد رو رعایت کنی. پس دوباره از اول بخونشون.\nنصب کیف پول روی موبایل به نظر من تراست والت (Trust Wallet) نصب کن. هم راحت‌تره هم سریع‌تر از متامسکه. روی سیستم ولی تنها گزینه متامسکه (اشتباه کردم، افزونه تراست هم اومده). برای دانلود تراست ولت روی این لینک کلیک کن.\nآخرین قانون چی بود؟ به هیچ لینکی اعتماد نکن. پس چیکار کنیم؟\nبرای موبایل که قضیه ساده و سرراسته. استور اصلی موبایل (یعنی گوگل پلی برای اندروید و اپ‌استور برای آیفون) رو باز کن و اپ رو از اونجا بگیر. اگه نتایج جستجو گمراه‌کننده بود، به میزان امتیاز و تعداد دانلودها دقت کن. یا اینکه از طریق سایت اصلی تراست والت، وارد اپ‌استور شو. نصب از طریق فایل APK یا استورهای دیگه مثل بازار یا هر کوفت دیگه‌ای ممنوعه!\nبرای دانلود اپ از وب‌سایت رسمی و اصلی فقط استفاده کن. ولی مشکل اینجاست که اگه Trust Wallet رو گوگل کنی، صد تا سایت کلاهبردار هم قاطی سایت‌ها بالا میاد. من یه راه‌حل نسبتا امن دارم. اول CoinMarketCap رو سرچ کن. یا وارد سایتش شد. این سایت یه سایت مرجع برای مارکت ارز دیجتاله. بزن اینجا برای لینکش (این یه بار اشکالی نداره). اون بالا توی فیلد جستجو (سمت راست بالا) بزن Trust Wallet Token. حالا توکن تراست رو برات میاره. توی بخش لینک‌هاش، لینک سایت هم هست. اینجا امن‌ترین جا برای برداشت لینک سایت‌های مختلفِ توکن‌ها و ابزار مختلفه. فقط نرید از توی کامنت‌ها لینک بردارید. از قسمت اصلی خود سایت فقط. برداشتن لینک‌های خطرناک مثل لینک دانلود والت از طریق جستجوی گوگل هم ممنوعه.\nنشانگر ماوس من توی تصویر زیر کجاست؟ این امن‌ترین روش برای رفتن به سایت توکن‌ها و ابزارهای مختلفه.\nمن الان سایت تراست والت رو باز کردم و دیدم که نسخه کروم هم اومده. چقدر خوب. پس روی سیستم هم همون تراست والت رو می‌تونیم نصب کنیم. روی لینک اپ مربوط به دستگاه‌تون (اندروید، iOS یا هر چی) توی سایت کلیک کنید و نصبش کنید. من روی کروم نصب می‌کنم و با هم مراحل رو انجام می‌دیم تا نحوهٔ ساخت والت رو یاد بگیرید.\nبعد از نصب افزونه یا برنامه یه صفحه مثل این تصویر میاد. روی Create a New Wallet می‌زنید.\nدر آینده اگه کیف پول رو پاک کرده بودید و خواستید که دوباره وارد بشید از گزینه‌ی پایینی Import و همون دوازده‌تا کلمه باید استفاده کنید.\nتوی صفحهٔ بعدی تشکر کنید و بگید No Thanks.\nصفحهٔ بعد یه پسورد برای والت انتخاب کنید. تیک رو بزنید و تایید کنید. بهتره یه پسورد قوی باشه که یادتون نره و از طرفی کسی نتونه بره سر کیف پول‌تون (و حتی اون ۱۲ کلمه رو بدزده). البته اگه یادتون رفت هم اشکالی نداره، چون اصل کار اون ۱۲ تا کلمه هست، ولی خب برای Re-Import کردن کیف پول یکم باید دردسر بکشید. در نتیجه سعی کنید که یادتون نره.\nمی‌رسیم به اصل ماجرا. اینجا بهتون یه هشدار می‌ده که این دوازده تا کلمه خیلی مهمه و نباید دست احدی بهش برسه. می‌گید باشه و می‌رید مرحله بعد.\nاینم مثل من ول کن ماجرا نیست. بزنید روی Got it و برید به مرحلهٔ بعد.\nو اینم دوازده تا کلمهٔ من. برای اون آدم زرنگی که می‌خواد وارد کنه و پول‌های من رو برداره هم بگم که یه ریال توی این کیف پول نیست. زحمت نکش.\nتوی صفحه‌ٔ بعدی ازتون می‌خواد که کلمه‌ها رو به ترتیب به برنامه بگید تا مطمئن بشه که یه جای امن ذخیره‌شون کردید. به ترتیب کلمه‌ها رو از یک تا دوازده انتخاب کنید و Next رو بزنید. توی صفحهٔ بعد ازتون می‌خواد که این والت والت پیش‌فرض باشه، که خب می‌گیم باشه، هرچند می‌تونیم بگیم نه تا خیالمون راحت‌تر باشه. و یادمون می‌ده که چطوری افزونهٔ کروم رو پین کنیم. روی Open Wallet بزنید.\nحالا دیگه وارد کیف پول شدیم.\nشبکه‌های ارز دیجیتال وقتی پا گذاشتم به دنیای ارز دیجیتال، گیج‌کننده‌ترین چیز برام همین شبکه‌ها بود. وقتی می‌خواستم پول ارسال کنم، کلی گزینه بود که نمی‌دونستم کدوم چی هست. حالا اینجا براتون به سادگی توضیح می‌دم تا شما مشکلات من رو نداشته باشید. توی دنیای ارز دیجیتال یا رمزارزها، ما شبکه‌هایی داریم که مستقل از هم عمل می‌کنند، هرچند بینشون پُل‌هایی وجود داره. این شبکه‌ها بستری هستند که روی اون توکن‌ها (یا همون ارزهای دیجیتالی) داد و ستد می‌شوند. مثلا شبکهٔ اتریوم، یه توکن اصلی به اسم اتر داره، که بهش Native Coin شبکه اتریوم هم می‌گن. این شبکه الان به اسم ERC20 شناخته می‌شه.\nولی غیر از توکن اصلی، توکن‌های دیگه‌ای هم روی اون شبکه وجود دارند. مثلا روی شبکه اتریوم هر کسی که بخواد می‌تونه یه توکن پیاده‌سازی کنه. روی یه سری شبکه این کار بدون اجازه امکان‌پذیر نیست ولی روی شبکه اتریوم و BSC این کار برای عموم آزاده.\nروی هر شبکه، پرداخت کارمزد برای انجام معامله، معمولا از طریق توکن اصلی انجام می‌شه. برای همین روی شبکهٔ اتریوم، شما برای هر نوع تراکنش نیاز داری که مقداری اتر توی کیف پولت داشته باشی.\nشبکه‌ای که ما باهاش اینجا کار داریم اسمش BSC هست. از نظر تکنیکی BSC رو بهش BEP20 می‌گن و یه شبکه‌ٔ فورک شده از اتریوم به حساب میاد. یعنی خصوصیات شبکه اتریوم رو داره. اما تفاوت اینجاست که توکن اصلی این شبکه دیگه اتر نیست. توکن اصلی این شبکه BNB هست. BNB به عنوان گس برای تراکنش‌ها روی شبکه BSC استفاده می‌شه برای همین بهتره همیشه یه مقداری BNB توی کیف پولمون داشته باشیم. فقط چون بایننس فعلا دو تا شبکهٔ فعال داره، باید مراقب باشید که BEP20 رو با BEP2 اشتباه نگیرید. ما با BEP20 یا BSC کار داریم.\nاستیبل کوین‌ها، مثل USDC یا USDT یا DAI معمولا روی اکثر این شبکه‌ها توکنِ مخصوص خودشون رو دارند. کافیه به CoinMarketCap مراجعه کنید، اون ارز رو جستجو کنید، و آدرس کانترکتش رو بردارید. آدرس کانترکت چیه؟ به غیر از ارز اصلی هر شبکه، بقیه ارزها با آدرس کانترکت‌شون روی شبکه شناخته و اضافه می‌شوند. مثلا آدرس کانترکت USDT روی شبکه‌ٔ BSC میشه (من مثال‌ها رو با تتر می‌زنم، ولی روش برای بقیه کوین‌ها مثل BUSD هم مشابه همینه):\n0x55d398326f99059ff775485246999027b3197955 توی عکس ببینید که این توکن، روی شبکه‌های مختلف، آدرس‌های متفاوتی داره.\nاگه توجه کنید، عکس یه روباه (که نماد کیف پول متامسک هست) جلوی بعضی از این آدرس‌ها هست. متامسک یه کیف پول برای ارزهای دیجیتال مبتنی بر ماشین مجازی اتریوم به حساب میاد. به عبارتی شبکه‌هایی که به نحوی از EVM فورک شدند. شبکهٔ BSC که ما باهاش کار داریم و شبکه پالیگان جزء همین دسته هستند. این اطلاعات به چه دردی می‌خوره؟ یکم دیگه براتون می‌گم.\nآدرس کانترکتی که ازش حرف می‌زدیم، از نظر ساختار دقیقا شبیه به آدرس کیف پول شماست و با 0x برای شبکه BSC و کلا شبکه‌های مبتنی بر ماشین مجازی اتریوم شروع میشه.\nآدرس‌های کیف پول من شاید بگید که چرا اینقدر بعضی چیزها رو تکرار می‌کنم. پاسخش اینه که یه اشتباه کوچک، می‌تونه باعث از دست رفتن پول‌تون بشه. مثلا فرض کنید که پول رو به آدرس یا از طریق شبکهٔ اشتباهی ارسال کنید. هیچ راهی برای برگشت پول وجود نداره.\nبرای ارسال پول، ما قرار شد از شبکه BSC استفاده کنیم. قرار شد یکم از توکن اصلی یا همون BNB برای BSC، معادل یک میلیون تومن، برای هزینه‌های تراکنش‌ها به کیف بفرستیم، و بقیهٔ پول رو به صورت دلار با توکن‌های USDC یا USDT به همون آدرس ارسال کنیم.\nولی آدرس کیف پول ما چیه؟ روی صفحهٔ اصلی تراست والت، معمولا یه سری کوین پیش‌فرض هست. ما اینجا با BNB Smart Chain کار داریم:\nولی همونجور که گفتم بایننس دو تا شبکهٔ فعال داره. ما با شبکه BSC یا Binance Smart Chain سر و کار داریم که آدرس‌هاش با 0x شروع میشه. برای به دست آوردن آدرس کیف پول‌تون روی این شبکه، روی BNB Smart Chain کلیک کنید. توی صفحه‌ای که باز میشه روی Receive بزنید. یه کد QR به همراه آدرس نمایش داده میشه. اسکن کد، همون آدرس رو براتون میاره. یعنی اون کد و آدرسِ زیرش در حقیقت یه چیز هستند با دو فرمت مختلف.\nالان آدرس کیف پول من روی شبکه BSC این میشه:\n0x9fCB30f4825e1087BB714BbcEBC2f49D60726944 یه ویژگی خوب تراست والت اینه که شبکه‌های اصلی رو پشتیبانی می‌کنه. مثلا شبکه ترون رو شما نمی‌تونید روی متامسک داشته باشید، ولی روی تراست دارید.\nخوبی دیگه‌ش اینه که آدرس بالا که برای شبکهٔ BSC من بود، توی تراست والت برای تمام شبکه‌های EVM مشترکه (البته این خاصیت پرایوت کی شبکه‌های مبتنی بر EVM هست). یعنی آدرس من برای شبکه پالیگان و اتریوم هم همینه. حالا اگه بعد از این همه اخطاری که دادم، پول رو روی شبکهٔ پالیگان به کیف پول‌تون فرستادید، میشه اون رو برگردوند، چون شما با همون ۱۲ تا کلمه به شبکه‌های پالیگان، اتریوم، آوالانچ و\u0026hellip; اون آدرس هم دسترسی دارید. ولی اگه پول رو به شبکه‌ای که از پایه متفاوته، مثل ترون یا سولانا بفرستید، دیگه هیچ کاری نمیشه کرد.\nحالا فرض کنیم که پول رو اشتباه به شبکه پالیگان فرستادید. اول باید یه مقداری متیک بخرید، و روی همون آدرس روی شبکهٔ پالیگان ارسال کنید. چرا متیک؟ چون متیک کوین اصلی شبکه پالیگانه و برای جابجا کردن پول به عنوان گس (بنزین) بهش نیاز دارید. بعد یا پول رو برگردونید روی صرافی و بعد به شبکه‌ٔ BSC ارسال کنید، یا اینکه از پُل استفاده کنید. البته می‌تونید روی همون شبکه هم پول‌تون رو نگه دارید، ولی به نظرم با توجه به امنیت بیشتر شبکه BSC پول رو بفرستید روی BSC و نگه دارید.\nحالا پول رو فرستادید توی کیف پول، ولی نیستش. به فنا رفت؟ نه. پول‌های شما روی شبکه‌ست و به هیچ شکلی به فنا نمی‌ره، مگر اینکه خودتون یا دزدِ ۱۲ کلمه خرجشون کنه. اگه چیزی توی کیف پول نمایش داده نمی‌شه، دلیل بر نبودن پول یا توکن نیست. شما به هر حال مالک اون هستید.\nباید چیکار کنیم تا موجودیمون رو ببینیم؟ آدرس کانترکت توکنی که فرستادید رو اضافه کنید.\nاضافه کردن کوین یا توکن برگردید به صفحهٔ اول تراست والت. روی منوی سه‌خط بالا-راست بزنید. توی عکسِ زیر، نشانگر ماوس من زیرش پیداست.\nتوی باکس جستجو، آدرس کانترکت USDT که از CoinmarketCap برای شبکه BEP20 که همون BSC میشه رو وارد کنید. آدرس چی بود؟ این:\n0x55d398326f99059ff775485246999027b3197955 تصویر کوین که اومد، گزینهٔ فعال کردن رو می‌زنیم.\nحالا این کوین روی شبکه BSC به صفحهٔ اصلی من اضافه شد. همونجور که می‌بینید، عبارت Smart Chain هم جلوی USDT نوشته تا نشون بده این توکن روی این شبکه‌ست.\nمثلا آدرسش روی شبکهٔ اتریوم همونجور که توی سایت CoinMarketCap زده میشه:\n0xdac17f958d2ee523a2206206994597c13d831ec7 اگه همونجا این آدرس رو بزنیم این تصویر میاد:\nکه عبارت Ethereum جلوش نوشته شده. ولی ما با شبکه BSC یا همون BEP20 یا همون Smart Chain کار داریم.\nکوین‌های دیگه هم می‌تونید غیرفعال کنید که صفحهٔ اصلی شلوغ نشه.\nارسال و نقد کردن ارز دیجیتال از صفحهٔ اصلی، کوین رو انتخاب می‌کنید. اسم شبکه رو گوشهٔ ذهن‌تون داشته باشید. مثلا برای ما USDT Smart Chain بود که همون BSC یا BEP20 میشه (قشنگ هزار بار گفتم از بس می‌ترسم سرمایه‌تون رو با یه خطای کوچک نابود کنید). روی گزینه Send می‌زنیم. این صفحه باز میشه:\nهمون‌جور که می‌بینید زیر تتر اسم شبکه رو هم نوشته. بررسی کنید که دارید روی Smart Chain تتر رو ارسال می‌کنید. حالا بریم سراغ دو تا فیلد یا باکسی که اینجا داریم.\nتوی باکس بالا، آدرس والت گیرنده که روی شبکه BSC با 0x شروع میشه رو وارد می کنید. اگه موبایل داشته باشید، می‌تونید کد QR رو از طریق دوربین موبایل اسکن کنید و دیگه نیازی به کپی و پیست کردن آدرس نیست.\nاین آدرس رو از کجا بیاریم؟ یا می‌خواید پول رو برای شخص بفرستید، که آدرس رو ازش می‌گیرید. یا اینکه می‌خواید نقد کنید، که وارد صرافی می‌شید، بعد وارد کیف پول صرافی می‌شید. اونجا اسم ارزهای مختلف رو گذاشته. برای مثال ما، باید USDT رو انتخاب کنید. معمولا یه گزینهٔ واریز جلوی اسم رمزارز وجود داره. اون رو که بزنید، ازتون می‌خواد که شبکه‌ای که می‌خواید پول رو ازش دریافت کنید، انتخاب کنید. شبکه‌ای که ما باهاش سر و کار داریم BSC هست که یا با همون اسم یا با اسم BSP20 یا Smart Chain توی صرافی مشخص شده. شبکه رو انتخاب می‌کنید و صرافی به شما آدرس کیف پول برای دریافت ارز رو می‌ده. اون آدرس رو توی باکس بالای کیف پول وارد می‌کنید.\nتوی باکس زیری هم مقدار ارزی رو که می‌خواید ارسال کنید می‌نویسید. صفحهٔ بعد، یه محاسبه می‌کنه که چقدر از ارز اصلی اون شبکه (که اینجا BNB میشه) نیاز داریم. آیا میزان لازم رو برای انجام تراکنش داریم؟ و در صورت داشتن موجودی، گزینه تاییدِ ارسال فعال می‌شه.\nمعمولا کمتر از ۵ دقیقه طول می‌کشه که صرافی تایید می‌کنه پول رسیده. اونجا پول رو با ریال معامله می‌کنید. دوباره میاید توی قسمت کیف پول صرافی و جلوی ریال گزینهٔ برداشت رو می‌زنید. به همین راحتی.\nبا همهٔ این‌ها، بد فکری نیست که این کارها رو بار اول با چند دلار انجام بدید و وقتی مطمئن شدید که همه چیز رو یاد گرفتید، اقدام کنید.\nو مسأله اینجاست که پول کاغذی یا ارز؟ تصمیمش با شماست.\n","permalink":"https://for-liberty.github.io/post/buying-crypto/","summary":"راحت‌ترین راه خرید دلار جوابِ ساده، خرید ارز دیجیتال معادل دلاره؛ بهش می‌گن استیبل کوین، یا سکهٔ پایدار. ولی آیا برای من مناسبه؟ یه سری مزیت‌ها داره و یه سری معایب. تصمیمش با شما.\nمزیت‌ها:\nخریدش راحته و از پشت کامپیوتر و موبایل هم می‌تونی انجامش بدی. اگه قواعد دنیای ارز دیجیتال رو رعایت کنی، نگه‌داریش هم ساده‌تره هم امن‌تر. هیشکی غیر از خودت نمی‌تونه بهشون دست بزنه. ساده‌ش میشه: دزد نمی‌تونه بهت بزنه.","title":"ساده‌ترین روش خرید دلار با ارز دیجیتال"},{"content":"جامعه، یک شبکهٔ عصبی بزرگ ساده‌ترین شکل تعریف ارتباطات سلولی توی مغز ما، تعریفش به عنوان شبکه‌ای از نورون‌هاست که با همدیگه ارتباط دارن. وقتی دو نفر با هم وارد یه رابطه می‌شن، این شبکه پاش رو فراتر از جمجمهٔ ما می‌ذاره و یه واحد بزرگ‌تر رو شکل می‌ده. توی خونواده به عنوان یه واحد کوچک از جامعه هم ما با یه شبکهٔ بزرگ‌تر از شخص طرف هستیم. درسته که وابستگی‌ها و درهم‌تنیدگی‌های شبکهٔ داخل جمجمهٔ شما به مراتب بیشتر از شبکهٔ بزرگ‌تر به اسم خونواده یا حتی جامعه‌ست، اما به عنوان موجودات اجتماعی، این ارتباط به هر حال وجود داره. دلیل اینکه اطرافیان ما، روی شخصیتمون بیشتر از چیزی که فکر می‌کنیم تاثیر دارند، همینه. ما اونقدری که فکر می‌کنیم، تصمیماتمون رو براساس استدلال‌های منطقی نمی‌گیریم. در اصل این سیگنال‌هایی که از طریق اطرافیان و این شبکه‌های فراتر از جمجمه دریافت می‌کنیم، تاثیرات بی‌اندازه مهم و بزرگی روی شخصیت و انتخاب‌هامون داره.\nپتانسیل کُنش هر سلول عصبی یه پتانسیل کُنش داره. اگه جریانِ داخل سلول عصبی از آستانهٔ اون پتانسیلِ کُنش فراتر بره، سلول فعال می‌شه و سیگنالی که گرفته رو رد می‌کنه به سلول بعدی. البته به این سادگی نیست، اما می‌خوایم خیلی وارد جزئیات مساله نشیم.\nحالا سلول بعدی که جریان رو می‌گیره، باز یه پتانسیل کُنش داره. اگه شدت جریان جوری باشه که اون هم آستانه رو رد کنه، جریان رو طبق پروتکل‌های خودش از طریق ارتباطاتش با سلول‌های مجاور، رد می‌کنه و به بعدی می‌ده.\nولی ارتباطش با انقلاب چیه؟\nاتحاد شبکهٔ عصبی توی جمجمهٔ من رابطهٔ خیلی نزدیک‌تری با شبکهٔ عصبی شریکم داره. شبکهٔ عصبی من و شریکم، ارتباط درهم‌تری با همسایه داره و همینطور که دور می‌شیم از هم این رابطه‌ها ضعیف‌تر می‌‌شن. این روزها شاهد یه اتحاد عجیبی بین همهٔ ایرانی‌ها، که چه عرض کنم، همه انسان‌ها با ما هستیم. این یه مفهوم واضح رو بیان می‌کنه و اونم این که رابطهٔ این شبکهٔ بزرگ خیلی قوی‌تر از سه ماه پیش شده. شما هم احتمالا حسش می‌کنید. از خودگذشته‌تر شدید، دلتون می‌خواد که یه گوشهٔ کار رو بگیرید و به هر نحوی شده به عنوان یه انسان کمک کنید.\nاون خودخواهی که همه‌مون داریم کم‌رنگ‌تر شده. چرا؟ چون اون خودخواهی برمی‌گرده به همین ارتباطات و شبکه‌های عصبی؛ هرچقدر رابطهٔ این شبکه با بقیه شبکه‌ها قوی‌تر باشه، این حس خودخواهی کمتر و حس ازخودگذشتگی بیشتر میشه. دلیلش اینه که دیگه شما محدود به اون شبکهٔ داخل جمجمه‌تون نیستید؛ شما فراتر از جمجمه‌ٔ خودتون رفتید. شما به عنوان یک «من» بازتعریف و گسترده‌تر شدید.\nما به عنوان سلول‌های این شبکهٔ بزرگ خیلی سرتون رو درد نیارم. اگه هرکدوممون یه سلول توی این شبکهٔ بزرگ فرض بشیم، افراد فعال‌تر دائم در حال ساطع کردن جریان الکتریکی به سلول‌های مجاور هستند. این افراد از اون آستانهٔ کُنشِ پتانسیل رد کردند و دارند تلاش می‌کنند که سلول‌های مجاورشون رو هم روشن کنند. هرچقدر این سلول‌های مجاور بیشتر روشن بشه، قدرت جریانی که توی اون مدار یه شبکه به راه افتاده بیشتر میشه. و وقتی قدرت جریان بیشتر بشه، سلول‌های بی‌خیال هم مجاب به واکنش می‌شن. یعنی شما وقتی یه جریان قوی رو از چندتا سلول به یه سلول وارد می‌کنی، اون جریانِ داخلِ سلول بخواد یا نخواد احتمالا آستانه رو رد می‌کنه و پیام رو مخابره می‌کنه. به عبارتی یه موجود بی‌خیال رو شما به کُنش‌گر تبدیل می‌کنی.\nموانع ولی همیشه موانعی هم وجود داره. دو تا عامل اصلی و مهمی که جلو جریان رو می‌گیرند:\nحذف سلول‌های فعال ایجاد جریان مخالف حذف سلول میشه کاری که حکومت با زندانی، بازداشت، تعهد گرفتن و کارهایی از این دست انجام می‌ده. اون‌ها می‌خوان یه سلول فعال رو به غیرفعال تبدیل کنند. اون‌ها اهمیت وجود تک‌تک این سلول‌ها رو می‌دونند. چیزی که ما دست کم می‌گیریم. برای همین حتی برای توییت کردن هم جریمه و مجازات سنگین تعیین می‌کنند.\nایجاد جریان مخالف هم مثل تلاش‌های حکومت برای وارونه جلوه دادن حقیقت و همراه کردن یه عده با خودشونه. اتفاقاتی مثل شاهچراغ، تیم فوتبال و این قبیل تلاش‌ها برای قرار دادن مردم در مقابل مردمه. می‌خوان یه جریان مخالفی با نیروهای خود مردم علیه جریان جاری درست کنند.\nالقاء حس ترس و شرمندگی هم جزء همین تلاش‌هاست. از اون هشتگ مسخره پایان مماشات بگیر تا تقبیح عمل مردم برای دفاع از خودشون؛ با وجود اینکه می‌دونند و می‌دونیم که دفاع مشروع حق همهٔ ماست.\nهر کُنشی در جهت انقلاب مهمه برای همین هیچ کُنشی رو دست کم و بی‌اهمیت نگیرید. تاکید می‌کنم که هیچ و هیچ کُنشی رو دست کم نگیرید. از «رژیم آشغال» گرفته، تا اعتصاب‌ها، پخش تراکت، شعارهای شبانه، راهپیمایی‌های حتی چند نفره، اعتراض با پوشش مثل برداشتن روسری یا پوشیدن تی‌شرت با نوشته‌های انقلابی، زدن زیر عمامه، آتش زدن مجسمه‌ها و بنرها، دیوارنویسی، صحبت کردن با اطرافیان و خلاصه هر چیزی که به ذهن‌تون میاد. همه و همه مهم هستند. شما به عنوان یه سلول فعال که دائم این سیگنال رو ارسال می‌کنید، دیر یا زود افراد بیشتری رو فعال می‌کنید.\nهمین اعتصاب‌ها رو نگاه کنید. اگه کامیون اول نزنه کنار، اگه مغازه‌دار اول کرکره رو نده پایین و اگه یه کُنشِ به ظاهر ساده اتفاق نیفته، هیچ‌وقت شاهد گستردگی اینچنینی اعتراضات و اعتصابات نمی‌بودیم. به عنوان یه شخص، کُنش ما، هرچقدر کوچک و به ظاهر خُرد، مهمه.\nکرکره رو بکش پایین بامرام.\nو همین قطره‌ها ناگهان موجی می‌شه که جمهوری اسلامی رو با خودش می‌شوره و می‌بره به قعر تاریخ، به عنوان تاریک‌ترین حکومتی که تاکنون بشر دیده.\n","permalink":"https://for-liberty.github.io/post/revolution-as-a-neural-circuit/","summary":"جامعه، یک شبکهٔ عصبی بزرگ ساده‌ترین شکل تعریف ارتباطات سلولی توی مغز ما، تعریفش به عنوان شبکه‌ای از نورون‌هاست که با همدیگه ارتباط دارن. وقتی دو نفر با هم وارد یه رابطه می‌شن، این شبکه پاش رو فراتر از جمجمهٔ ما می‌ذاره و یه واحد بزرگ‌تر رو شکل می‌ده. توی خونواده به عنوان یه واحد کوچک از جامعه هم ما با یه شبکهٔ بزرگ‌تر از شخص طرف هستیم. درسته که وابستگی‌ها و درهم‌تنیدگی‌های شبکهٔ داخل جمجمهٔ شما به مراتب بیشتر از شبکهٔ بزرگ‌تر به اسم خونواده یا حتی جامعه‌ست، اما به عنوان موجودات اجتماعی، این ارتباط به هر حال وجود داره.","title":"انقلاب بمثابه شبکهٔ عصبی"}]