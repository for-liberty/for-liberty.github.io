---
title: "چرا به هیچ مذهبی باور ندارم | بخش دوم"
date: 2022-12-09T23:47:08+03:30
# weight: 1
# aliases: ["/first"]
tags: [دین,اسلام]
categories:
    - دین
author: "امانوئل"
# author: ["Me", "You"] # multiple authors
showToc: true
TocOpen: false
draft: false
hidemeta: false
comments: false
description: "چطور در بهترین روزهای دین‌داری‌ام، بی‌دین شدم | دینِ حق."
canonicalURL: "https://for-liberty.github.io/post/why-dont-i-believe-in-any-religion-2"
disableHLJS: false # to disable highlightjs
disableShare: false
hideSummary: false
searchHidden: false
ShowReadingTime: true
ShowBreadCrumbs: true
ShowPostNavLinks: true
cover:
    image: "https://for-liberty.github.io/images/" 
    alt: 'Why Dont I Believe in Any Religion '
    caption: "<text>" # display caption under cover
    relative: false # when using page bundles set this to true
    hidden: true # only hide on current single page
---

توی 
[نوشتهٔ قبلی](/post/why-dont-i-believe-in-any-religion-1) 
در خصوص تبعیض و تعارضش با شرف و وجدان انسان‌ها صحبت کردیم. اینکه چطور کسی که خودش رو ذاتا بهتر و برتر از دیگری نمی‌دونه، نمی‌تونه به دینی مثل اسلام باور داشته باشه. باور به اسلام، خودش آغاز تبعیض‌هاست. از زن و مرد گرفته تا آزاده و برده. توی این نوشته، می‌خوایم در خصوص دینِ برحق صحبت کنیم. آیا اصلا امکان شناختن و قبول یه دین به اسم دینِ حق وجود داره یا نه.

## انتخابِ دینِ حق

تکلیف ما تا اینجا کاملا مشخصه ولی فرض کنید که همهٔ دلایل 
[نوشتهٔ قبل](/post/why-dont-i-believe-in-any-religion-1)
پوچ، و ما انسان‌ها توی یه منطقهٔ خنثی به دنیا میایم و الان می‌خوایم که دین حق رو انتخاب کنیم. سوال اینجاست که از کجا شروع کنیم؟ بیش از چهار هزار مذهب در دنیا به ثبت رسیده (غیر از اون‌هایی که نابود شده و نمی‌شناسیم). فقط اسلام حداقل ۷۳ فرقه داره که حتی پیروان هر کدوم از این فرقه‌ها بر سر جزئیات با هم اختلاف نظر دارند و خیلی‌هاشون همدیگه رو کافر می‌دونند. 

به فرض محال اگه من تموم عمرم رو تخصیص بدم به یافتن دین حق، آیا اصلا از نظر ذهنی توان بررسی همهٔ این‌ها رو دارم؟ مغز ما وقتی یکم مساله پیچیده میشه، همه رو با هم قاطی می‌کنه. چطوری داده‌های این چند هزار مذهب و فرقه رو دسته‌بندی کنم که بتونم بهترین رو انتخاب کنم؟

شاید پاسخ بدید که باید از اهل فن کمک بگیرم. خب اوضاع بدتر شد که. اگه قرار باشه پای حرف اهلِ فنِ تموم این مذهب‌ها بشینم، که احتمالا یه هفت هشت ده‌تا جون نیاز دارم که بتونم فقط به حرف‌هاشون گوش کنم. 

اون مذهبِ بومی‌های فلان قاره چی؟ اومدیم و همون دین، دینِ حق بود. تا بررسی نکنیم که نمی‌تونیم نظر قطعی بدیم. آیا همهٔ ما امکان سفر و تحقیق در خصوص اون مذهب رو داریم؟

شاید بگید که برم سراغ اصلی‌ها. پاسخ اینه که کدوم عقل سلیمی می‌گه دین حق حتما جزء همون اصلی‌هاست؟ با وجود اینکه همون اصلی‌ها هم اونقدر منبع و رساله دارند که توی طول عمرم نمی‌رسم حتی چندتاشون رو بررسی کنم. 

حالا اینترنت هست و راحت میشه منابع مختلف رو زیر و رو کرد. تکلیف اون‌هایی که صد سال پیش مُرده‌اند چی میشه؟ ممکنه بگید که خدا نامهٔ اعمال هر کسی رو بر اساس شرایط خودش حسابرسی کنی. خب دو تا نکته به وجود میاد:

۱) اول از همه من هنوز دین حق رو پیدا نکردم که بخوام حرف‌های خدای شما رو مبنا قرار بدم. 

۲) خدای ادیان سامی برای باورمندان خودش یه سری پاداش‌های خاص در نظر گرفته که سایرین ازش محروم‌اند. جواب این تبعیض چی میشه؟ چون یه تفاوت‌هایی وجود داره بالاخره.
