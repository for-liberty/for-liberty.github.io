---
title: "چرا به هیچ مذهبی باور ندارم | بخش سوم"
date: 2022-12-11T10:54:52+03:30
# weight: 1
# aliases: ["/first"]
tags: [دین,اسلام]
categories:
    - دین
author: "امانوئل"
# author: ["Me", "You"] # multiple authors
showToc: true
TocOpen: false
draft: false
hidemeta: false
comments: false
description: "چطور در بهترین روزهای دین‌داری‌ام، بی‌دین شدم | قمارباز پاسکال."
canonicalURL: "https://for-liberty.github.io/post/why-dont-i-believe-in-any-religion-3"
disableHLJS: false # to disable highlightjs
disableShare: false
hideSummary: false
searchHidden: false
ShowReadingTime: true
ShowBreadCrumbs: true
ShowPostNavLinks: true
cover:
    image: "https://for-liberty.github.io/images/" 
    alt: 'Why Dont I Believe in Any Religion '
    caption: "<text>" # display caption under cover
    relative: false # when using page bundles set this to true
    hidden: true # only hide on current single page
---

در خصوص
[تبعیض](/post/why-dont-i-believe-in-any-religion-1)
 و 
[انتخابِ دینِ برحق](/post/why-dont-i-believe-in-any-religion-2) 
صحبت کردیم. به سراغ یکی دیگه از دلایل سادهٔ من برای ناباوری به خدای اسلام بریم. برخلاف چیزی که مسلمون‌ها می‌گن، به نظر میاد وقتی پای اثبات خدا میاد وسط، قماربازی و شرط‌بندی خیلی هم بد نیست.

## شرط‌بندی پاسکال
شرط‌بندی پاسکال چیه؟ از 
[ویکی](https://fa.wikipedia.org/wiki/%D8%B4%D8%B1%D8%B7%E2%80%8C%D8%A8%D9%86%D8%AF%DB%8C_%D9%BE%D8%A7%D8%B3%DA%A9%D8%A7%D9%84)
نقل می‌کنم:

> شرط‌بندی پاسکال، که نخستین صورت رسمی و سازمان یافته آن توسط بِلِز پاسکال، ریاضی‌دان، فیزیک‌دان و فیلسوف فرانسوی ارائه شد؛ بیان می‌کند که هرچند وجود خدا اثبات‌نشده باشد، برای رسیدن به نتیجه‌های دلخواه‌تر، عاقلانه‌تر آن است که به وجود خدا اعتقاد داشته باشیم.
> 
> مقصود پاسکال از این برهان، این نیست که وجود خداوند را مبرهن سازد، بلکه او درصدد است نشان دهد که صلاح شرط‌بند عاقل در این است که بر سر وجود خدا شرط ببندد.

آلبر کامو می‌گه:

> ترجیح میدهم طوری زندگی کنم که گویی خدا هست و وقتی مُردم بفهمم نیست، تا اینکه طوری زندگی کنم که انگار خدا نیست و وقتی مُردم بفهمم که هست.

خب، بهتر نیست معتقد به خدا باشیم و بمیریم؟ تصمیم این موضوع با شماست هرچند همین رو هم الان زیر سوال می‌برم ولی این موضوع رو صرفا برای اعتقاد به خدا میشه عنوان کرد، نه باور به هیچ دین و مذهبی. شما اگه بخواید این رو دلیلی برای باور به یه مذهب خاص در نظر بگیری، اصلا قدم اولت برای ورود به اون مذهب بر اساس قمار بوده، نه ایمان؛ ایمانی که احتمالا خدای اون مذهب از تو می‌خواد. 

ولی چرا برهان پاسکال از بُن اشتباهه؟ فرض کنیم که خدایی باشه و ما بمیریم و ببینیم که هست. حالا تفاوتِ باور داشتن یا نداشتن چی می‌تونه باشه؟ وقتی پاسکال از قمار حرف می‌زنه، مسألهٔ بُرد و باخت پیش میاد. به عبارتی، پاسکال می‌خواد بگه که اون کسی که با باور به خدا مُرده، برندهٔ این قماره. حالا اگه خدا و آخرتی باشه، با سرِ بالا مشرف میشه، اگه هم خدایی نباشه، که نبوده دیگه.

پس با فرض وجود خدا و اون دنیا، کسی سرافرازه که به خدا باور داشته. این میشه شرط‌بندی و برنده شدن؛ در غیر این‌صورت اسمش قمار نیست، چون باور داشتن یا نداشتن تفاوتی توی سرنوشت کسی که به اون دنیا مشرف شده نداشته. حالا این سرفرازی می‌تونه همراه با پاداش باشه، می‌تونه صرفا یه حسِ برحق بودن باشه. و البته باور نداشتن، و باختن می‌تونه صرفا یه حس بد از اشتباه کردن باشه، یا اینکه تنبیهی الهی برای این کار در نظر گرفته شده باشه.

به نظر شما، پاسکال نظر دیگه‌ای داشته؟ فکر نمی‌کنم. پس بحث رو از همینجا ادامه می‌دیم. 

حالا فرض کنیم که بنای پاداش یا تنبیه این افراد رو بر اساس ایمانشون به خدا قرار داده باشه چون در غیر این صورت باز دلیلی نداره که به خدا ایمان داشته باشیم یا نه؛ باید این ایمان توی نتیجهٔ این شرط‌بندی تاثیر داشته باشه که اسمش بشه قمار؛ اسمش بشه بُرد یا باخت.

باز فرض کنید که خدا کاری نداره که از بین چندین هزار خدای شناخته‌شده، شما کدوم رو می‌پرستید، و همینکه خداپرست باشید براش کافیه. چقدر فرض‌های محالی رو در نظر گرفتیم، ولی فرضه دیگه، سخت نگیرید. دو تا حالت وجود داره:

- پاداش دادن به کسانی که به او ایمان داشتند و تنبیه کردن کسانی که شک کردند (این فرضِ پاسکاله).
- پاداش دادن به کسانی که شک کردند و تنبیه کردن کسانی که به او ایمان داشتند (این فرضی هست که من اضافه کردم).

چی شد؟ شاید با خودتون بگید که نه، با عقل سلیم جور در نمیاد که خدا مؤمنانش رو تنبیه کنه.

بذارید از نقطه نظر من به قضیه نگاه کنیم.

خدا به من عقل داده، من از این عقلم استفاده کردم. با همین عقلی که به من داده به نشانه‌ای دال بر وجودش نرسیدم. در نتیجه به خدا باور ندارم. به نظر من، منطقی‌تر و عادلانه‌تره که خدا، به منی که تکلیفم رو انجام دادم، تعقل کردم، حتی از ایمانِ پیش‌فرض دست کشیدم، و بی‌خدا شدم پاداش بده، تا اونی که با همون تِم پیش‌فرضی که به دنیا اومده، مُرده (اکثریتِ قاطع دین‌داران توی این دسته قرار می‌گیرند). 

بله، به تصویر بزرگ‌تر که نگاه کنیم، قمار پاسکال، قمار سنگینیه، و نتیجه‌گیریش اصلا منطقی نیست. شاید خدا ما رو آفریده که ببینه کدوممون با عقلمون تصمیم می‌گیریم که به چی باور داشته باشیم یا اینکه کدوممون به این بینش می‌رسیم که تبعیض بین بی‌خدا و خداپرست رو پس بزنیم و خودمون رو برتر ندونیم. یا اینکه کدوممون از باورهای پیش‌فرضی که از طرف خانواده در کودکی بهمون تحمیل شده، عبور می‌کنیم و با بی‌طرفی راهمون رو پیدا می‌کنیم.

از طرفی وقتی به دینی مثل اسلام نگاه می‌کنم، وقتی تبعیض‌های این دین بین زن و مرد رو می‌بینم، وقتی به احکام تجاوز به زنان (با هر بهانه‌ای) و هزار و یک سنت کثیفِ دیگه مثل قتل، ناپاک خوندن دیگران، تقیه، توریه، خدعه، مباهته و… می‌رسم که حال هر انسانِ بااخلاقی رو بهم می‌زنه، با خودم فکر می‌کنم: **اگه اسلام، دینِ شیطان باشه و مسلمون‌ها در حال پرستش شیطان چی؟** بی‌طرف که بهش نگاه می‌کنم، اگه شیطان رو معادل تاریکی، پلیدی، وقاحت، بی‌رحمی، مکر، نیرنگ و این صفات زشت در نظر بگیریم، **خدایِ اسلام، خیلی شبیه به شیطانه.**

با خودتون فکر کنید. شاید در حال پرستیدن شیطانید. مطمئن نیستم که مجازات پرستش پلیدی، اگه اون دنیایی وجود داشته باشه، چی باشه. شاید نپرسیدن خدا مجازاتی نداشته باشه، ولی خیلی محتمل‌تره که پرستیدن پلیدی عواقبی داشته باشه؛ حالا نه صرفا اون دنیایی، که همین دنیایی، مثل سیاهی روان و ذهن.

حرف آخر اینکه تو نه خدایی و نه می‌دونی که برنامهٔ خدا چیه، به خصوص وقتی که امکان پیدا کردن 
[دینِ حق](/post/why-dont-i-believe-in-any-religion-2) 
برای شنیدن حرفش رو هم نداری. عاقلانه‌ست که با حکم وجدان و اون چیزی که اسمش رو شرف گذاشتیم، زندگی کنیم، نه احکام وحشیانهٔ ادیانِ ساختگی.
